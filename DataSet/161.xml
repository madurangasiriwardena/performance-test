<?xml version="1.0" encoding="UTF-8" standalone="no"?><root><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=as0812071</link>
    <topic>හබුරු කොළ මිටියෙන් දිවි අරඹා</topic>
    <author>ඉනෝකා සමරවික‍්‍රම ඡායාරූප - විමල් කරුණාතිලක</author>
    <content>හබුරු කොළ මිටියෙන් දිවි අරඹා ආ මඟ අමතක නොකළ ‘මිරිස්සේ යකා’අපේ ජලාශවල රඟනා විදෙස් මත්ස්‍යයෝනෙඵම් විලසිසුන්ට දුම්වැටි අලෙවි කළ කඩ හිමියාට විදුහල්පතිගෙන් පාඩමක්සුනිල් යැයි කියූ විට අම්බලන්ගොඩ මාළු වෙළෙඳපොළේ ඔහු නාඳුනන්නකු නැති තරම්ය. එහෙත් මිරිස්ස ප‍්‍රදේශයේදී බොහෝ දෙනකු ඔහු හඳුන්වන්නේ යකා යන නමිනි.මිරිස්සේ යකා පැලවත්ත පිටිගල ප‍්‍රදේශයේ දී හඳුන්වන්නේ “ජංගල්” කියා ය. නම් කිහිපයකින් හැඳින්වුව ද සුනිල් ගේ සැබෑ නම නම් එස්.එම්. ලීලාරත්නය.මේ ගෙවන්නේ ඔහුගේ ජීවිතයේ පනස් දෙවැනි සැතපුම් කණුවයි. ඔහුගේ ජීවිතයේ ළමා විය යොවුන් විය ගෙවුණේ අප‍්‍රමාණ වූ දුක්කම්කටොලු මැද්දේය.උත්සාහය ‍ෛධරයය අත්නොහළ මේ දිරිය මිනිසාට එදා ජීවිතය හොඳින් මතකය. එමෙන්ම ඔහු තමන් පිළිබඳ සත්‍ය තොරතුරු කීමට ද පසුබට නොවෙයි. ඉකුත් දිනෙයක මේ මිනිසා සොයා අම්බලන්ගොඩට යෑමට අපට සිත් වූයේ ඔහු කළ අපූරු නිර්මාණ හේතුවෙනි.බොහෝ දෙනකුට තමන්ගේ අතමිට සරු වූ විට අතීතය අමතකය. එසේත් නැත්නම් ඔවුහු අතීතය අමතක කරන්නට වෙහෙසෙති. එසේත් නැත්නම් අතීතයක් නැත්තවුන් සේ ජීවත් වීමට උත්සාහ ගනිති.ලීලාරත්න වසර තිස්තුනක් මාළු වෙළෙඳ්‍රමේ නිරත වූයේය. තවමත් ඉඳහිට වෙළෙඳ්‍රමේ යන්නේය. කලකට පෙර වෙළෙඳ්‍රමේ යද්දී භාවිතා කළ මාළු පෙට්ටිය අවසන ඔහු කෞතුක භාණ්ඩයක් කළේය.අද එය ඔප දැමූ පෙට්ටගමකි. එය සාලයෙහි කැපී පෙනෙන ගෘහ භාණ්ඩයකි. ඔහුගේ අතීතය බෙහෙවින් දුක්බරය. ඔහු එය සිහිපත් කරන්නේ එකින් එකය. දෑස් හි කඳුළු කැට වැටෙන්නට පොර බදයි.”අපේ තාත්තා වඩු වැඩ කළේ. මගෙ පවුලේ අක්කලා දෙන්නයි, අයියයි, මල්ලියි. අපි ජීවත් වුණේ හරිම අමාරුවෙන්. මගෙ අම්මා අප ලොකු මහත් කරන්න හුඟක් දුක් වින්දා. කුලී වැඩ කළා. තාත්තා නම් අද ජීවතුන් අතර නෑ. අම්මා තවම ජීවත් වෙනවා. ඇය අංශභභාග රෝගය වැළඳිලා එක්තැන් වෙලා ඉන්නේ.””අම්මේ...” කතාව අතරතුර ලීලාරත්න ඇතුළු ගෙට ඇසෙන්නට කෑ ගසයි.”ඕ...ඕ...ඕ” ඔහුගේ මව ඊට ප‍්‍රතිචාර දැක්වූයේ ඒ අයුරිනි.”අපිට ඒ කාලෙම නගර සභාවේ ගෙයක් හම්බුණා. මේ අපි ඉන්නේ ඒ ගෙදර. ඒ කාලේ මේකට මාසෙකට කුලිය රුපියල් පහක් ගෙව්වා. අපි ඒක ගෙවා ගත්තෙත් හරි අමාරුවෙන්.මං ඉගෙන ගත්තේ අම්බලන්ගොඩ මෙතෝදිස්ත කි‍්‍රස්තියානි පාසලේ. හයේ පංතියට විතරයි යන්න හම්බ වුණේ. ගෙදර අගහිඟකම් අපිට හොඳින් දැනුණා. මට අවුරුදු එකොළහක් විතර කාලේ “හබුරු” කොළ මිටියක් අරගෙන අම්බලන්ගොඩ මාළු මාකට් එකට යන්න පටන් ගත්තා.ලීලාරත්න මාළු වෙළෙඳ්‍රමේ යන්නට සූදානම්වකොළ මිටියට ශත පනහක්, රුපියලක් විතර ගෙවනවා. එහෙම ගෙවන්නේ කොළේ හැටියට.ඒ කාලේ මේ පැත්තේ ඕන තරම් හබරල ගස් තිබුණා.ටික කාලයක් යනකොට මට ඒකත් එපා වුණා. තරුණයෙක් කාලේ හබරල කොළ කපන්න යන්න ලැජ්ජ හිතුණා. ඊට පස්සේ ප්ලාස්ටික් බඩු ගෙනහිල්ලා පොළේ විකුණන්න පටන් ගත්තා.ඔහු අතීතය සිහිපත් කරයි. විටෙක සුසුමක් මුදා හරින්නේ. කුඩා වියේදී ජීවිතයේ දැනුණු බර තවමත් දැනෙන්නා සේය.විටෙක ඔහු දෑසේ මතු වන කඳුළ එහිම දියකර හරින්නට තැත් දරයි. ලීලාරත්න මාළු වෙළෙඳ්‍රමට යොමු වූයේ අහම්බෙනි.”මං එදත් පොළේ බඩු දාගෙන හිටියා. දොළහ එක වනතුරුත් කිසිම දෙයක් විකිණුනේ නැහැ. කුසුම් මුදලාලිත් එදා වෙළෙඳ්‍රමේ ඇවිල්ලා හිටියා. ඔහු එදා හිටියේ තනියම. ගෝලයා ඇවිත් නෑ.ඔහු මට කිව්වා ඔන්න ඕක දාලා වරෙන් කියලා. මම දිග කලිසමකුත් ඇඳලා හිටියේ. ඔහු මාළු කපනවා. මම සල්ලි ගන්නවා. එදා ඔහු මට හැන්දෑවේ දවස කුලිය හැටියට රුපියල් 400 ක් දුන්නා.ඔහු මගෙන් ඇහුවා උඹ එනවද මාත් එක්ක බිස්නස් යන්න කියලා. මං කාලයක් ඒ විදිහට බිස්නස් ගියා. මට අවුරුදු දහනමයක් විස්සක් විතර කාලේ මං පාපැදියක් අරගත්තා.මුලින්ම මාළු ගත්තේ විකුණලා හවස සල්ලි දෙන පොරොන්දුව පිට. ඉස්සෙල්ලම මාළු කිලෝ දහයක් අරගෙන වෙළෙඳ්‍රමේ ගියා. පළවැනි දවසේ නම් බිස්නස් සවුත්තුයි.පස්සේ ටික ටික හරි ගියා. මං මේ ළඟපාත මාළු විකුණුවේ නැහැ. පුළුවන් තරම් ඈත පළාත්වලට ගියේ. පස්සේ මහජන බැංකුවෙන් ණය මුදලක් අරගෙන නයින්ටියක් ගත්තා.ඒ කාලේ නයින්ටි බයිසිකලයක මිල රුපියල් පන්දාහයි. බයිසිකලේ ගත්තට පස්සේ නෙළුව සිංහරාජය වගේ පැතිවල මාළු අරගෙන වෙළෙඳ්‍රමේ යනවා.උදේ ගිහිල්ලා හවස එනවා. තිනියාවල, ලංකාගම වගේ ගම්වලටත් යනවා. පාරවල් හරිම දුෂ්කරයි.කෙටි පාරවල්වලින් යනවා. ඒ කාලේ කුම්බලාවෝ කිලෝ එකක් රුපියල් 2 යි. තරුණ කාලේ හම්බ කළා වගේම වියදම් කළා. ඉතුරු කරගත්තේ නැහැ. මිනිස්සු වැඩියෙන්ම කන්න කැමති ඩොල්ෆින්. දැන් නම් ඩොල්ෆින් මරණ විකුණන එක නීති විරෝධියි.නෙළුව පැත්තේ අය මාළු ඔලුවක් දුන්නම කර තියාගෙන යන්නේ. මං මේ තියෙන කනප්පුව ගෙනාවේ බල ඔලු දෙකක් දීලා. (ඔහු කාමරයක තබා ඇති කනප්පුවක් ගෙනැත් පෙන්වයි.ඔහු මේ කියන කාලයේ සිංහරාජ ප‍්‍රදේශයේ මිනිසුන් එතරම්ම නගරයට පැමිණ නැත. එනිසාම ඔවුන් අතර මුහුද නොදැකපු අය ද සිට ඇත. දැල්ලන් වැනි මාළු වර්ග පිසින අන්දම පවා ඔවුහු නොදනිති. මේ නිසා ලීලාරත්න ඔවුන් ට තම ගමට එන්නට ආරාධනය කළේය.නිවසට පැමිණි සිංහරාජයේ ඛ්ඹ්තමිතුරන්ට ඔහු මුහුද පෙන්නුවේය. නාන්නට කටයුතු සැලසුවේය. නිවසට ගෙනැවිත් දැල්ලන් හා ඉස්සන් උයා පිහා කෑම දුන්නේය. සිංහරාජ හිතමිතුරන්ට දැල්ලෝ ඉස්සෝ රස වැටුණේය. ඉන්පසුව ඔහුට කරදරයක් නැතිව දැල්ලන් ඉස්සන් වෙළෙඳ්‍රම් කරගන්නට පුළුවන් විය.ලීලාරත්න හා පවුලේ අයදුක්කම්කටොලුවලින් පිරුණු ඔහුගේ ජීවිතයේ මාළු වෙළෙඳ්‍රම හා සම්බන්ධ රසමුසු අත්දැකීම් එමටය. ඔහුගෙන් මාළු ගැනීමට බයිසිකලය වටා රොක් වන ඇතැම්හු නටු නැති මාළු ඉල්ලති. එවිට ලීලාරත්න කියන්නේ එහෙම නම් ඉතිං ආනමාලු කන්නට කියාය.”මම මාළු කිලෝ හැත්තෑපහ සීය දාගෙන යනවා. සමහර අවස්ථාවල බයිසිකලේ ඉස්සරහා උඩ යනවා මාළු පෙට්ටියේ බරට. බයිසිකලෙන් වෙළෙඳ්‍රම කරන්න ගත්ත මුල් කාලේ එච්චරම පිළිගැනීමක් තිබුණේ නෑ.ඔරු වැල්ලට ගියහමත් කට්ටිය අමුතු විදිහට බැලුවේ. පස්සේ මම ලොරියක් ගත්තා. ලොරියෙන් බින්නස් ගිය කාලෙ නොයෙක් තර්ජන ආවා. ඒ ගමන මම ඒක අත් ඇරලා දැම්මා.දවසක් මම අලුත්ම මාළු අරගෙන නෙළුව පොළට ගියා. මම මාකට් එකෙන් ඒ මාළු ගත්තේ උදේ 6 ට. උදේ නවය වෙනකොට මම නෙළුවේ. අලුත්ම හුරුල්ලෝ. ඒත් මිනිස්සු කවුරුවත් ඒ මාළු ගත්තේ නෑ.සාමාන්‍යයෙන් ඒ මිනිස්සු අලුත් මාළු කියන්නේ පරණ පෙනුමක් තියෙනකොට. මට හරිම තරහයි. දුකයි. ඇයි මේ අලුත් මාළු මිනිස්සු ගන්නේ නැති නිසා.කේන්තිය වැඩිකමටම මම හුරුල්ලෙක්ව අමුවෙන්ම කෑවා. ඒ ගමන මිනිස්සු මගෙ දිහා බැලුවා. ඊට පස්සේ ඔවුන් මාළු මිලදී ගත්තා. එදා ඉඳලා නෙළුවේ මිනිස්සු මට කියන්නේ ‘යකා’ කියලා. මං කවදාවත් මිනිස්සුන්ට හොර බොරු කරලා මාළු විකුණුවේ නැහැ. තාමත් මිනිස්සුන්ට මා විශ්වාසයි.ඉස්සර වගෙ නෙමෙයි දැන්නම් දුරකථනයෙන් කතා කරලා මාළු ඉල්ලනවා. ඒ තරමට සමාජය දියුණුයි. මාළුවලට අමතරව මම කිසිම දෙයක් විකුණලා නැහැ. මම අපේ අම්මට කියලා ඒ කාලේ බිලිං අච්චාරු දාගෙන ගිහිල්ලා මාළු ගන්න අයට බෙදලා දෙනවා. දැන්නම් සිංහරාජේ පැත්තේ වෙළෙඳ්‍රමට යන්නේ නැහැ. ඒත් ඒ මිනිස්සුන්ට මම තාම පවුලේ කෙනෙක් වගෙයි.කොහොමද මාළු පෙට්ටිය පෙට්ටගමක් වුණේ? පෙට්ටගමක් කළ මාළු පෙට්ටිය”මම මේ පෙට්ටිය අවුරුදු දහතුනක් විතර පාවිච්චි කළා. මේ පෙට්ටිය හදලා තියෙන්නේ කොස් ලී වලින්. මම ඒ දවස්වල වෙළෙඳ්‍රමේ ගියෙත් මේ පෙට්ටිය පොලිස් කරලා. ෆයිබර් ආවට පස්සේ මම ඒ පෙට්ටියක් ගත්තා. මේ පෙට්ටිය අයින් කළා. ඒත් මට මේක අහක දාන්න හිතුණේ නෑ. ඒ ගමන මම යහළු වඩු බාස් කෙනෙකුට කියලා මේක පෙට්ටගමක් කෙරෙව්වා. මේ පෙට්ටිය ඇතුළේ තවමත් මාළු කොරපොතු එහෙම තියෙනවා. මේක දකින විට මට මගේ අතීතය සිහිපත් වෙනවා.”ලීලාරත්නට දරුවන් දෙදෙනෙකි. වැඩිමහල් පුතා අම්බලන්ගොඩ ප‍්‍රදේශයේ පිහිනුම් ශූරයෙකි. දියණිය තවමත් පාසල් යන්නීය. ඔහුගේ බිරිය අශෝකා ලීලාරත්නගේ ව්‍යාපාරික ජීවිතයට නිබඳ අත්වැලක් වන්නීය.”හාමිනේ මගේ ජීවිතයට බෙහෙවින් උදව් කරනවා. අපි දෙන්නා අදටත් බොහෝ ආදරෙන් ජීවත් වෙන්නේ. මම වෙළෙඳ්‍රමේ ගිහිල්ලා ආවහම මාළු පෙට්ටිය තරාදි පඩි ආදිය සෝදලා පිළිවෙළක් කරන්නේ ඇය.ඒ වගේම මගෙ අම්මා ට දැන් අවුරුදු අසූ හතරයි. ඇය බලාගන්නෙත් හාමිනේ. ඉස්සර වගේ නෙමෙයි දැන් මාළු වලින් ලාභ ලබන්න බැහැ. වෙනදා වගේ හැමදාම වෙළෙඳ්‍රමේ යන්නේ නැහැ. සතියකට දවස් දෙකක් විතර යනවා.සමහර දිනවලට බයිසිකලේ යනවා. එහෙම නැත්නම් තී‍්‍රවිලර් එකේ යනවා. මට මගේ ජීවිතේ ගැන හරිම සන්තෝෂයි. මං කාටවත් හොර බොරු කරලා නැහැ. මං ඉතාම සාධාරණව බිස්නස් කළේ. මම තාම පාවිච්චි කරන්නේ ඒ කාලේ ගත්ත බයිසිකලේ.” යැයි සමුගෙන ඒමට පෙර ඔහු අප හා පැවැසීය.හබුරු කොළ මිටියෙන් පටන් ගත් ජීවන වෘත්තිය අවසන් වූයේ මාළු වෙළෙඳ්‍රමෙනි. අව්වැසිවලට හසුවෙමින් ඔහු දරු පවුල රැකීමට අපමණ වෙහෙසක් ගත්තේය. අද ඔහු තම අරමුණු ජයගෙන සිටින්නේය. එනිසා ඔහු නිදහසේ හුස්ම ගන්නේය.ඉනෝකා සමරවික‍්‍රම ඡායාරූප - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=as0812072</link>
    <topic>අපේ ජලාශවල රඟනා විදෙස් මත්ස්‍යයෝ</topic>
    <author>මුනිදාස වංශපුර</author>
    <content>හබුරු කොළ මිටියෙන් දිවි අරඹා ආ මඟ අමතක නොකළ ‘මිරිස්සේ යකා’අපේ ජලාශවල රඟනා විදෙස් මත්ස්‍යයෝනෙඵම් විලසිසුන්ට දුම්වැටි අලෙවි කළ කඩ හිමියාට විදුහල්පතිගෙන් පාඩමක්පිටරටින් ලැබුණු බොහෝ දේ අපට හානිකර වූවා සේ, දිනෙන් දින අපේ ජලාශවලට එක්වන විදේශීයමත්ස්‍යයෝ ද අපේ ජලජ ජීවීන්ට අහිතකර බලපෑම් එලල කරමින් සිටිති. එම තර්ජන තවදුරටත් උත්සන්න වීමට ප‍්‍රථම අපේ ජලාශවල ඔවුන්ගේ කි‍්‍රයාකාරකම් පිළිබඳව පර්යේෂකයින්ගේ අවධානය මීට වඩා යොමුවිය යුතුව ඇත.අප රට කුඩා දිවයිනක් ලෙස හුදකලා වන්නට පෙර ඒ හා බැඳුණු භූ තලවල තිබූ දිය කඩිති ඔස්සේ විවිධ මසුන් මෙහි ඇදී එන්නට ඇත. එවකට අප රට නිජබිම් කොටගත් ඇතැම් මසුන් වෙනත් පෙදෙස් කරා පිහිනා යන්නට ද ඇත.එහෙත් මීට අවුරුදු මිලියන ගණනකට පෙර මියෝසීන යුගයේ දී. අප රට ඉන්දියානු උප මහාද්වීපයෙන් වෙන්වීමත් සමඟ එම ආගමන විගමන නැවතිණි. හුදකලා වූ දිවයින තුළ කොටුවූ අපේ මිරිදිය මත්ස්‍යයෝ එහි වූ සියලු ජලජ පරිසර පුරා නිදහසේ ව්‍යාප්ත වන්නට පටන් ගත්හ.අද මෙහි සිටින මිරිදිය මත්ස්‍ය විශේෂවලින් සියයට 48 ක් පමණ අප රටේ පමණක් ම දක්නට ලැබෙන ඒකදේශිකයින් බවට පත්වීමට එක් හේතුවක් වූයේ ද මේ භූගෝලයීය විසංගමනයයි.ඒ කෙසේ වූවත්, අද නැවෙන් මෙන්ම ගුවනින් ද යෑමට වරම් ලත් මත්ස්‍ය විශේෂ ගණනාවක් මේ කුඩා රටේ මිරිදිය ජලාශ ආක‍්‍රමණය කරමින් සිටිති. මෙයින් වැඩි දෙනකු මිරිදිය ධීවර කර්මාන්තය සඳහා ද, ඇතැමකු මදුරු කීටයන් මර්දනයට ද, තවත් ඇතැමකු විනෝදය පිණිස දඩයම් කිරීම වැනි කරුණු සඳහා ද මෙහි ගෙන්වා ඇත.මේ අතර අලංකාරය සඳහා ඇතිකිරීමට ආනයනය කළ මසුන් අපේ ජලාශවල එකතුව තිබූ අවස්ථා ද නිරීක්ෂණය කිරීමට හැකි වී ඇත. කෙසේ වෙතත් මේ වන විට සුවිශේෂී හේතුවක් ඇතිව හෝ නැතිව ශ‍්‍රී ලංකාවේ ජලාශවලට එක් කොට ඇති මත්ස්‍ය විශේෂ සංඛ්‍යාව විස්සකටත් වඩා වැඩිය.මොවුන් සියල්ලන්ම එකසේ සුලබව පැතිරී නැතත්, ඇතැම් විශේෂ අපේ දේශීය මසුන්ටත් වඩා හොඳින් මෙම ජලාශවල පැළපදියම් වී සිටිනු දැකිය හැකිය.නයිෆ් ෆිෂ්අපේ රටේ ජලාශයන්හි පැතිරී යන විදේශීය මසුන් පිළිබඳව දැන් දැන් වැඩිදෙනාගේ අවධානය යොමුවුවත්, ඔවුන් ශ‍්‍රී ලංකාවේ මිරිදිය ජලාශවලට හඳුන්වාදීම මීට ශතවර්ෂයකටත් පෙර ආරම්භ වූ කි‍්‍රයාවලියකි.අද මෙහි සිටින විදේශීය මසුන්ගෙන් අඩකටත් වඩා වැඩි සංඛ්‍යාවක් 1950 වර්ෂය වන විටත් හඳුන්වා දී තිබූ බව එක්සත් ජාතීන්ගේ ආහාර හා කෘෂිකර්ම සංවිධානයේ ලේඛනවලින් හෙළිවේ.අපේ ජලාශවලට එක්කළ ප‍්‍රථම මත්ස්‍ය විශේෂය ලෙස වාර්තා වන්නේ 1889 දී යුරෝපයේ සිට මෙහි ගෙන්වා ඇති දේදුනු ටුවුටි ය. එවකට මෙහි සිටි සුදු විදේශිකයින්ගේ විනෝදය සඳහා මාළු බෑමට ඔවුන් හෝර්ටන් තැන්නේ ජලාශවලට හඳුන්වා දී ඇත. සෙන්ටිග්‍රේඩ් අංශක 15- 21 අතර උෂ්ණත්වයක හොඳින් වැඩෙන දේදුනු ටුවට්ට අපේ හෝර්ටන්තැන්න නිදහස් හා සුවදායක පරිසරයක් වූවාට සැක නැත.අභ්‍යන්තර ධීවර කර්මාන්තය සඳහා දැඩි උනන්දුවක් පැවැති අසූව දශකයේ දී මෙම මසුන් නුවරඑළිය ධීවර මධ්‍යස්ථානයේ දී අභිජනනය කර ව්‍යාප්ත කරනු ලැබිණ.අද වන විට හෝර්ටන් තැන්නේ දේදුනු ට‍්‍රවුටි ගහනයේ ප‍්‍රමාණය කුමක් වුවත් එම ජලාශවල අපේ දේශීය මසුන් දක්නට නොලැබීමටත්, කුඩා ජලජ අපෘෂ්ඨවංශීන්ගේ සංඛ්‍යාව අඩුවීමටත් මෙම මාංශභක්ෂක ආගන්තුකයා හේතු වන්නට ඇත.තවද හෝර්ටන් තැන්න නිජබිම කරගත් ඒක දේශික කූණිස්සකු වන Caridina singhalensis  වැනි අපෘෂ්ඨවංශීන්ගේ පැවැත්මට මේ විදේශීය මත්ස්‍යයාගෙන් තර්ජනයක් එල්ල නොවන්නේ යැයි ඔබට කිව හැකිද?තිලාපිආහාරයට ගන්නා මත්ස්‍යයකු ලෙස කලක් ප‍්‍රචලිතව සිටි අදත් අපේ ජලාශ තුළ දක්නට ලැබෙන යෝධ ගුරාමියා අපේ රටට ගෙනවුත් ඇත්තේ 1927 දී පමණ ඉන්දුනීසියාවෙනි. මේ හැරෙන්නට 1939 දී පමණ නැවත ඔවුන් මෙහි ගෙන්වා ඇත.වර්ධන වේගය අඩු නිසා වගාකරන මත්ස්‍යයකු ලෙස ගුරාමියා ශ‍්‍රී ලංකාව තුළ සාර්ථක නොවීය. නමුත් සුරතලයට ඇතිකරන සතකු ලෙස ගෘහාශ‍්‍රිත පොකුණුවල ද, ස්වභාවික පරිසර වන කළු ගඟේ බොහෝ ස්ථානවල හා බෝගම්බර වැව වැනි මිනිසා විසින් සාදන ලද ජලාශ තුළ ද ගුරාමින් ඔබට තවමත් දැකිය හැක.ගුරාමි පවුලට අයත් තවත් විදේශීය මත්ස්‍යයකු අපේ වියළි කලාපයේ ජලාශවල හමුවේ.ආහාරයට යොදාගන්නා මසකු ලෙස ඌ මෙහි ගෙන්වා ඇත්තේ 1951 දී මැලේසියාවෙනි. ගම්මුන් ‘ජපන් බට්ටන්’ ලෙස හඳුන්වන මෙම මත්ස්‍යයා තායිලන්තය නිජබිම කරගත්තෙකි.සුරතලයට ඇතිකරන කුඩා ගුරාමියකුගේ හැඩය ගත්, දේහයේ හරස් අතට අඳුරු වයිරම් සහිත, අඟල් 5 ක් 6 ක් පමණ දිගින් වැඩෙන මෙම මාළුවා ආහාරයට ගැනීමට ගැමියන් වැඩි කැමැත්තක් දක්වන බවක් පෙනෙන්නට නැත.එහෙත් වියළි කලාපයේ ජලාශවල හොඳින් තහවුරු වී ඇති මොවුන්, කුරුණෑගල හා අනුරාධපුර දිස්ති‍්‍රක්ක තුළ මා විසින් නිරීක්ෂණය කරන්නට යෙදුණු ජලජ පරිසර 98 කින් 22 කදීම හමුවී ඇත.කාවයියන් සිටින ජලාශයක මෙන් වාතය ලබා ගැනීමටත්, කීටයන් ඩැහැගැනීමටත් දිය මතුපිටට පැමිණ රැලි නැංවීම මෙම මත්ස්‍යයා ගැවසෙන බව හඳුනාගත හැකි ලකුණකි.යෝධ ගුරාමියාඅසූව දශකයේ දී ශ‍්‍රී ලංකාවේ මිරිදිය ජලාශ පුරා ශීඝ‍්‍රයෙන් ව්‍යාප්ත කරනු ලැබූ මසුන් වූයේ පොදුවේ චීන කාපයන් ලෙස හඳුන්වන හිස ලොකු කාපයා රිදී කාපයා හා තණකොළ කාපයා ය.චීන කාපයන් ප‍්‍රථමයෙන්ම ලංකාවට හඳුන්වා දී ඇත්තේ නවසිය හතළිස් ගණන්වලදී වුවත් පසුව අවස්ථා කීපයක දී ඔවුන් මෙහි ගෙන්වා ඇත.ශ‍්‍රී ලංකාව තුළ ස්වභාවික තත්ත්ව යටතේ ඔවුන් බෝ නොවූ බැවින් බීජෞෂණාගාර තුළ දී හෝමෝන එන්නත් කර බිත්තර මුදා ගැනීමෙන් පසු කෘති‍්‍රමව සංසේචනය කර, පැටවුන් ලබාගන්නා ලදී. බිත්තරවලින් පිටතට එන කුඩා ඇඟිල්ලක් තරමට වැඩුණු පසු ජලාශවලට මුදා හරිනු ලැබිණි.එම අවදියේ වියළි කලාපයේ වැව්වල මෙන්ම තෙක් කලාපයේ ජලාශ තුළ ද මෙම චීන කාපයන් බහුලව දක්නට ලැබුණු අතර අභ්‍යන්තර ධීවර කර්මාන්තය පිළිබඳව වූ උනන්දුව පසුකාලයක හීන වී ගිය නිසා ඔවුන්ගේ ව්‍යාප්තිය ඇණහිටිණි.එහෙත් මෙම පවුලේ ම සාමාජිකයකු වන සාමාන්‍ය කාපයා ප‍්‍රථමයෙන්ම අපේ රටට හඳුන්වා දී ඇත්තේ 1915 වැනි ඈත කාලයකදී ය. පසුව 1949, 1957, වර්ෂවල ද ඔවුන් බැංකොක් නගරයෙන් මෙහි ආනයනය කර ඇත. යුරෝපය නිජ බිම කරගත් මෙම මත්ස්‍යයන් ස්වභාවික තත්ත්ව යටතේ අපේ රට තුළ ප‍්‍රජනනය වන බැවින් අදත් ඔවුහු විශේෂයෙන් උඩරට තෙත් කළාපයේ ජලාශවල දක්නට ලැබෙති.මෙරට අභ්‍යන්තර ධීවර කර්මාන්තය පිළිබඳව යටපත් ව තිබූ උනන්දුව නැවත පණගැන්වුණු පසු මෙරට ජලාශ තුළ ව්‍යාප්ත කෙරුණේ ඉන්දියානු කාපයන් ය. මෙම ඉන්දියානු කාපයින් උඩවලව, ඇඹිලිපිටිය වැනි ප‍්‍රදේශවල ඉතා හොඳින් වර්ධනය වනු දැකිය හැකිය.ආහාර සඳහා මෙරටට ගෙන්වා ඇති මසුන් අතුරින් ශ‍්‍රී ලංකාව තුළ අදටත් වඩාත් පුළුල් ප‍්‍රදේශයක ව්‍යාප්තව ඇත්තේ තිලාපියාවන් ය. මොසැම්බික් තිලාපියා හා නයිල් තිලාපියා ප‍්‍රථමයෙන්ම 1951 දී සිංගප්පූරුවෙන් ද පසුව 1952 දී නැෙඟනහිර අප‍්‍රිකාවෙන් ද ගෙන්වා ඇත.එහෙත් අද අපේ මිරිදිය ජලාශවල හොඳින්ම ව්‍යාප්තව ඇත්තේ නයිල් තිලාපියා හා මොසැම්බික් තිලාපියා යන විශේෂ දෙකයි. අපේ රටේ පාරිසරික තත්ත්වයන්ට හොඳින් ගැලපෙන නිසාත් අධික ප‍්‍රජනන ශීඝ‍්‍රතාවයක් ඇති නිසාත්, වියළි කලාපයේ වැව් හා වාරිමාර්ගවල මෙන්ම තෙත් කලාපයේ ජලාශවලත්, ගංගා ආශ‍්‍රිතවත්, වෙරළාසන්න කිවුල්දිය පරිසරවලත් මොවුහු අනෙකුත් සියලුම ආගන්තුක විශේෂයන්ට වඩා බහුලව පැතිරී සිටිති.නමුත් අද දක්නට ලැබෙන තිලාපියාවන්ගේ ශරීර විශාලත්වය මුල් අවදියේ එම ජලාශවල හමුවූවන්ට වඩා බෙහෙවින් අඩුවී ගොස් ඇති බව පෙනෙන්නට ඇති කරුණකි.අධික ප‍්‍රජනන ශීඝ‍්‍රතාවය නිසා ගහනය ඉතා අධිකවත්ම ඔවුහු කොඩවීමකට ලක්වී තිබීම මීට හේතුවයි. එහෙත් ඔවුහු තවමත් සංඛ්‍යාවෙන් වැඩි වෙමින් සිටිති. මේ අතර අපේ රටට හඳුන්වාදුන් ගප්පි විශේෂ දෙකක් කුඩා දිය කඩිති, කුඹුරු හා වගුරු බිම්වල දැකිය හැකිය.දේදුනු ට‍්‍රවුට්විශේෂයෙන්ම මදුරු කීට මර්දනය සඳහා යොදාගත් ගප්පි විශේෂයක් වූ මදුරු මාලුවා 1930 – 1940 අතර කාලයේ ගෙන්වන්නට ඇතැයි සිතිය හැකිය.කීට දඩයමට වඩාත් රුසියෙකු වූ මෙම මත්ස්‍යයා කොළඹ අවට වගුරු බිම් ආශ‍්‍රිතව දක්නට ලැබේ.මෙසේ විවිධ අරමුණු ඔස්සේ හඳුන්වා දුන් මසුන්ට අමතරව අහම්බෙන් හෝ හේතුවක් නොමැතිව එක් වූ මසුන් ද අපේ ජලජ පරිසරවල ඇත.හමුවූ පරිසරවල ඔවුන්ගේ පැවැත්ම කෙතරම් දුරට තහවුරු වී ඇතිදැයි කිව නොහැකි වුවත් අලංකාරයට ඇතිකරන Sword Tail විශේෂයක් හා ‘ප්ලේටි’ විශේෂයක් උඩරට ප‍්‍රදේශයේ කුඩා දියකඩිති කිහිපයකදී නිරීක්ෂණය කිරීමට හැකි විය.මේ අතර Clown knife- fish සහCleaner වැනි අලංකාරය සඳහා ඇතිකරන මසුන් ද අපේ ජලාශවලට එකතුවී ඇතැයි කියවන්නට ලැබී තිබේ.මේ අනුව පෙනී යන්නේ විදේශීය මත්ස්‍ය විශේෂ විශාල සංඛ්‍යාවක් අපේ ජලජ පරිසර තුළ පැතිරී සිටින බවයි. මොවුන්ගෙන් වැඩිදෙනෙක් ශාකභක්ෂකයින් බැවින් අපේ ජලජ ජීවීන්ට සිදුවන හානිය අවම යයි යමකු සිතනවා ඇත.විශාලව වැඩෙන මසුන්ගෙන් ලැබෙන ආර්ථික වාසි නිසා සිදුවන හානිය නොසලකා හරිනවා ද විය හැකිය. ඒ කෙසේ වෙතත් ඇතැම් විදේශීය මත්ස්‍ය විශේෂ අපේ මසුන්ටත් වඩා සංඛ්‍යාවෙන් වැඩිවෙමින් ජලාශ තුළ ව්‍යාප්තවීමේ දී ඔවුන් දේශීය මසුන්ගේ නිකේතන කෙරෙහි බලපෑම් ඇති නොකරනවා යයි කිසිවෙකුටත් කිව නොහැකිය.එබැවින් අපේ ජලාශ තුළ සිටින මෙම විදේශීය මසුන්ගේ කි‍්‍රයාකාරකම් පිළිබඳව පර්යේෂකයින්ගේ අවධානය මීට වඩා යොමුවිය යුතුව ඇත.මුනිදාස වංශපුර</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=as0812073</link>
    <topic>නෙඵම් විල</topic>
    <author>හෝමාගම, කිරිවත්තුඩුවේ රන්මලී කලහේබණ්ඩාර මහත්මිය විසින් යොමු කරන ලද ලිපියක් ඇසුරිනි.</author>
    <content>හබුරු කොළ මිටියෙන් දිවි අරඹා ආ මඟ අමතක නොකළ ‘මිරිස්සේ යකා’අපේ ජලාශවල රඟනා විදෙස් මත්ස්‍යයෝනෙඵම් විලසිසුන්ට දුම්වැටි අලෙවි කළ කඩ හිමියාට විදුහල්පතිගෙන් පාඩමක්අගනුවර පාසල නිම වී නුවරට පැමිණි මා දියණිය පාසල් වෑන් රියෙන් බැස්සා ය. මම ඇය ද කැටුව අතිරේක පන්තිය කරා පිය මනින්නට වීමි.පන්තියට යෑමට පෙර සුදුසු ස්ථානයකට ගොස් ඇගේ කුස පිරවිය යුතු ය. මගේ අත මගේ බෑගය තුළ වූ බත් පත වෙත ගියේ ය. ‘අද නං බත් කන්න බෑ අම්මෙ, නිදිමත හැදෙනවා‘ඇය ඉඟි කරන්නේ කෙටි කෑමකට ය.මම ඇය පේස්ටි‍්‍ර කඩයකට කැඳවා ගෙන ගියෙමි. මිල දී ගන්නා ලද කෙටි අහර ඇයට බුක්ති විඳින්නට ඉඩ දුන් මම පසෙකට වී සිටියෙමි. පියකරු, හුරුබුහුටි දැරියන් සිවු දෙනකු සිනා සී ගෙන පේස්ටි‍්‍ර කඩයට ගොඩ වූයේ මේ අතර ය.ඔවුන් ගේ දෑස් කෙටි කෑම ජාති දෙස දිව යනු මම දිටිමි.‘කීයද අක්කෙ මේ පේස්ටි‍්‍ර?’ දැරියක් වෙළෙඳ සේවිකාවක ගෙන් ඇසුවා ය. ‘එකක් හතළිහයි’ පිළිතුරු ලැබිණ.දැරියෝ සිය ගමන් මලු තුළට අත් රිංගවා මුදල් සොයන්නට වූහ. ‘නිබන්ධනේට රුපියල් පනහ දුන්න ම මට ඉතුරු වෙන්නෙ රුපියල් විස්සයි’ දැරියක් කීවා ය. ‘මං ගාවත් එච්චර ම තමයි’ දෙවන දැරිය ද කීවා ය.සෙසු දැරියන් දෙදෙනා ගේ තත්ත්වය ද එබඳු ම විය. මුහුණු හතර ම මුකුලිත වී ගියේ ය. ‘කන්න සල්ලි මදි. අපි කිරි විතරක් බොමු.’ අනේ මම ඉන්ටවල් එකේ දිත් කෑවෙ නෑ.’‘ඇයි ඒ?’ ‘අම්මට උණ අනේ’ මගේ පපුව දා ගියේ ය. ‘මේ මගේ ම දූවරුන් නොවේ දැ’යි මට සිතිණ.මගේ අත බත් පත වෙතට දිවී ය. එහෙත් ඔවුනට එය තබා ගැනීමට මේසයක් මෙතැන නැත. මා දියණියට මෙන් ම මේ දියණිවරුනට ද ඇවැසි වී ඇත්තේ කෙටි කෑමකි. යමක් හපා කිරි පැකට්ටුවක් බී පෞද්ගලික පන්තියට දිව යෑම ඔවුන් ගේ අරමුණ ය. බත් ටිකක් කෑමට තරම් අවකාශයක් ඔවුනට නැත.බත් පත අත් හළ මම රුපියල් දෙසීයක් අතට ගෙන ඔවුනට දිගු කළෙමි. ‘ආ පුතාල මොනව හරි කන්න!’ ඔවුහු වහා මදෙස බැලූහ. මුහුණ ලජ්ජාවෙන් රතු වූ යේ ය. ‘එපා ඇන්ටි එපා!’ ‘තෑන්ක්ස් ඇන්ටි’ ‘ලැජ්ජ වෙන්න එපා. පුතාල ගන්න!’ඔවුහු නිහඬ වූහ. ක්ෂණික ව නැගුණු හිනාවෙන් මුහුණ හැඩ කර ගත් හ. ‘කෑමක් නොකා කොහොමද පුතාල හවස් වෙනකං පන්තිවල ගත කරන්නෙ?’ ඔවුහු නිහඬ වූහ. මා දියණිය නැගිට්ටා ය.දැරියෝ සිවු දෙන කඩයෙන් ඉවතට ආහ. මා දියණිය ද ඔවුනට එක් වූවා ය. මම ඔවුන් පසුපසින් වැටුණෙමි. දැරියන් ගේ පා එසැවුණේ අමතර පන්තිය වෙත ය. ඔවුන් පිය ගැට පෙළ නගිනු මම බලා සිටියෙමි.පිය ගැට පෙළ මුදුනට නැගුණ ඔවුහු සමුගෙන යන්නට පෙර මදෙස හැරී අත් විඳ ආචාර කළහ. කුසගින්නේ සිටිය ද ඔවුහු මට සිනා පෑහ. ඒ සිනා සපිරි මුව මඬුළු ම’හද කැටපත් පවුරේ සදා නොමැකෙන බිතු සිතුවම් සේ ය. මම දෙතොල මිරිකා ගෙන ඔවුනට සමු දුනිමි.හෝමාගම, කිරිවත්තුඩුවේ රන්මලී කලහේබණ්ඩාර මහත්මිය විසින් යොමු කරන ලද ලිපියක් ඇසුරිනි.අධික ලෙස දෑස වෙහෙසීම නිසා ඇති වූ අසනීප තත්ත්වයකට ප‍්‍රතිකාර ගැනීම සඳහා විශේෂඥ වෙද්‍යවරයකු හමුවීමට ගියෙමි. ප‍්‍රතිකාර ලබාගැනීම සඳහා බොහෝ පිරිසක් නොවූවත් වෙද්‍යවරයා ගේ පැමිණීම ප‍්‍රමාද වූ හෙයින් සෑහෙන කාලයක් ඒ ස්ථානයේ රැඳී සිටීමට මට සිදුවිය. කිසියම් ආරක්ෂක කටයුතු උදෙසා මාර්ග කිහිපයක් වසා තිබීම නිසා ඇති වූ තත්ත්වයක් ඊට බලපා ඇති බව හෙදියක ගෙන් දැනගැනීමට ලැබිණ.දෑසේ වේදනාව දැනුණත් වටපිට බලමින් නිකරුණේ කාලය ගතකිරීම ඊට වඩා අපහසු කාර්යයක් යැයි මට හැඟිණ. මම බෑගයේ වූ පොතක් ගෙන සෙමින් කියවන්නට පටන් ගතිමි. ”නිල් අහස් තලේ අගෙයි නෑ වලාකුළු....”කදිමට එම ගීතය ගයන ළමා හඬක් ඇසිණ. පොතෙන් ඉවතට ඇදුණු මා නෙත, සිත ඒ වෙතට යොමුවිය. මා ඉදිරිපිට වූ ආසන පේළියේ කෙළවරක සිටි කුඩා දරුවකු ගේ මුවින් ඒ මිහිරි ගීතය ගැයෙන බව මම දුටුවෙමි. දරුවා අවුරුදු හතක් හෝ අටක් පමණ වයසේ පසුවෙතැයි අනුමාන කළෙමි.ඉතා සුරතල්, හුරුබුහුටි දරුවෙකි. ඔහු අසල ම දරුවා ගේ මව යැයි සිතිය හැකි තරුණ කාන්තාවක් ගීයට හොඳින් සවන් දෙමින් අසුන් ගෙන සිටියා ය. දරුවා නොනවත්වා ම ගීතය ගැයුවේය. ප‍්‍රතිකාර ලබාගැනීමට පැමිණ සිටි බොහෝ දෙනෙකු ගේ අවධානය ද ඒ වෙත යොමුවී තිබිණ.මෙතෙක් වේලා බිමට නැඹුරු කර ගත් මුහුණින් ගීතය ගැයූ දරුවා හිස ඔසවා මව වෙත හැරී මෙසේ ඇසුවේ ය. ”අම්මේ, මම තව සින්දුවක් කියන්නද?”ඔහු ගේ සුරතල් මුහුණ දුටු මගේ හද එකවර කම්පනයට පත්විය. දරුවා අන්ධ ය. දරුවා යළිත් ළමා ගීතයක් ගයන්නට පටන් ගත්තේ ය. ඔහු ඉතා විනෝදයෙන් හා ප‍්‍රීතියෙන් හැසිරෙන අයුරු බලා සිටියෙමි. ඉන්පසු දරුවා මව ගේ අතේ තිබූ බෑගය වෙතට දෑත් දිගු කර ඒ තුළින් පොතක් එළියට ගත්තේ ය.”අම්මේ, මම අම්මට කතාවක් කියන්නම්. අම්මත් මට එකක් කියලා දෙන්න” දරුවා පොතේ පිටු ඇඟිලි තුඩුවලින් පිරිමදිමින් මවට කතාවක් කීවේ ය. ඔහු බ්රේල් ක‍්‍රමය ඉගෙන ගෙන ඇතුවා විය හැකි ය. නැතිනම් මව පෙර අවස්ථාවක කියන ලද කතාන්දරයක් නිකමට පිටු පෙරළමින් කීවා විය හැකිය.මව ද අන්‍යයන් ගැන තැකීමක් නොකොට දරුවා ගේ ඉල්ලීම පරිදි ඔහු තමා වෙතට ළං කරගෙන කතන්දරයක් කීවා ය. මව ගේත්, දරුවා ගේත් මුහුණු සොම්නසින් පිරී තිබිණ.මට කේයස් ගේ ‘සුදෝ සුදු’ කවි පන්තියේ එන “අන්ධ ළමයා”ත්, මවත් සිහිපත් විය. එහි දරුවා ශෝකවන්නේ මව හැඬූ නිසා ය. මෙහි දරුවා සතුටින් පසුවන්නේ ඒ දිරිය මව දරුවා ඉදිරියේ දුක වේදනාව දරාගෙන ඔහුට ශක්තියක් දුන් නිසා ය.දරුවකු ගේ දෑස නොපෙනෙන බව දැනගත් විට මවකට දරාගත නොහැකි වේදනාවක් ඇතිවෙයි. නමුත් එය ලොවට නොපෙන්වා දරුවාට ශක්තියක් වන මෙවන් මව්වරු විරු මාතාවෝ වෙති.කැලණියේ ධර්මාලෝක මාවතේ නයනා දීප්ති ගුණරත්න මෙනෙවිය විසින් යොමු කරන ලද ලිපියක් ඇසුරිනි.මට නැඟිට ගත නොහැකි විය. කොන්දේ අමාරුව එතරම් ම දරුණු ය. කලක සිට මට කොන්දේ අමාරුවක් ද දණහිස් වේදනාව ද තිබිණි. මෙවර කොන්දේ අමාරුව බෙහෙවින් උත්සන්න වූ සේය.’මට වෙදහාමිනේ කෙනෙක් හම්බ වුණා. මං එයාට ඔයාගෙ අමාරුව ගැන කිව්ව. එයා කිව්ව “එක්කගෙන එන්න මං ඔයාගෙ නෝනව නැගිට්ටෝල ඇවිද්දෝල දෙන්නං” කියල. මා සැමියා යෝජනාව ගෙනාවේ උනන්දුවෙනි.මගේ අසනීපයේ දරුණුකම දන්නා මගේ දරුවන් ගේ මුව අග උපහාස සිනාවක් ඇඳී යනු මම දිටිමි. එසේ වුව ද මා සැමියා ගේ උනන්දුව සිඳ බිඳ ලන්නට ඒ සිනාව සවිමත් නොවීය.’කොහොම වුණත් අපි යන්න ඕනෑ ඒ වෙදනෝනා මුණගැහෙන්න’ ඔහු අවසන් තීන්දුව දුන්නේ ය. අප කැඳවාගෙන යනු පිණිස ති‍්‍රරෝද රියක් ආවේය. මා එහි ගොඩවූයේත්, වෙද ගෙදරට ගිය පසු ඉන් බැස ගත්තේත් දූ දරුවන්ගේ පිහිටෙනි. වෙද නෝනා මා ඉදිරියේ පෙනී සිටියේ සිනාසීගෙනය.’කොහොමද අම්මෙ?’ ඇය මා ඇමතුවේ මුළු හදින් ම බව මට දැනිණ. ’අපි මෙයාව උස්සල ඇඳට ගම්මු’ ඇය යෝජනා කළාය. මා ඇඳෙහි හොවන ලදී.වෙද නෝනා මගේ කොන්දේ තෙල් ගෑමට පටන් ගත්තා ය. ඒ අතර රෝගය ගැන මා දියණිය ගෙනුත් මගෙනුත් විස්තර අසන්නට ද වූවා ය. අඩ පැයක් පමණ තෙල් ගාන්නට ඇත. ’හරි අම්මෙ දැන් උඩුබැලි අතට හැරෙන්න’ ඇය කීවාය. කෙසේ හැරෙම්දැයි මට ම ප‍්‍රශ්නයක් විය. එහෙත් මම උත්සාහ ගතිමි. පුදුමයකි. මම හැරුණෙමි. වේදනාවක් නොදැනිණි.’ඇදේ වාඩි වෙන්න!’ මම ඇඳෙහි වාඩිවීමි. ’දැන් ඇඳෙන් බිමට බහින්න!’ මම බිමට බැස්සෙමි.’ඇවිදින්න!’ මම පියවරක් තැබීමි. ’ඇවිදින්න’ මම තවත් පියවරක් තැබීමි.මගේ ඥාතීහු අයා ගත් මුවින් යුතුව මදෙස බලා සිටියහ. මසිත උපන්නේ කිව නොහැකි සහනයකි.ඒ තෙල් සාත්තුවෙන් පසු මගේ කොන්දේ අමාරුව සුව විය. ඉන්පසු තෙදිනක් ම මම ඇය සොයා ගියෙමි. එසේ ගියේ පෙර දා මෙන් ති‍්‍රරෝද රියෙන් නොවේ. බසයෙනි. බසයෙන් බැස වෙද මැදුරට ඇවිදගෙන ගියෙමි.’වෙද දියණියේ’, ඔබේ අත්ගුණය මට මහා පුදුමයකි. ඔබේ මිනිස්කම උතුරා යන සිනාව මහඟු ඖෂධයකි. ඔබ ගත මෙන් ම සිත ද සුවපත් කරන ජීවකවරියකි.බත්තරමුල්ලේ ධම්මෝදය මාවතේ සුධාරා වෙද මැදුරේ පුෂ්පිකා වෙද දියණියනි, ඔබට නිදුක් නිරෝගී සුව ලැබේවා!බත්තරමුල්ලේ, පන්නිපිටිය පාරේ, ධනවතී වික‍්‍රමසිංහ මහත්මිය විසින් යොමුකරන ලද ලිපියක් ඇසුරිනි.අපේ නිවසට යාබද නිවෙසේ කුලියට සිටි නිවැසියෝ නිවෙස හැර යන්නට ගියහ. එහෙත් ඔවුන් සුරතලයට ඇති කළ බැළලිය ඔවුනට ගෙනියන්නට බැරි විය.බැළලිය අපේ නිවසට ගෙන්වා ගැනීමට මගේ කුඩා දරුවන් නොගත් උත්සාහයක් නැත. ඇය ක‍්‍රමයෙන් කැලෑවට හුරු වූවා ය. දඩයම ඇගේ ජීවිකාව විය. කලක් ගත විය. ඇය මවක් බවට පත් වූවා ය. පැටවා ද සමඟ ඇය වරින් වර දක්නට ලැබුණි.පැටවා මවටත් වඩා කුලෑටි වූයේ ය. ඉතා හුරුබුහුටි වූ පැටවා. අප තමා දෙසට එනවා දකින විට ම පැන දුවයි. දඩයම් සොයා දුන් මව හදිසියේ ම මියයාමෙන් පැටවා තනි විය.අප සිතුවේ අසරණ වූ පැටවා අසල නිවෙසක පදිංචියට එනු ඇති බව ය. එහෙත් ඌ ද මව ගේ අඩි පාරේ යමින් කුඩා කුඩා දඩයම් මගින් දිවි ගැට ගසා ගත්තේ ය. වරින් වර රාති‍්‍රයට පැමිණ නිවෙස්වල එළියේ ඇති ඉවත දැමූ බත් කෑමට ද ඌ හුරු විය.දිනක් බළලා අප නිවස අසල ගඩොල් ගොඩ මත නැඟී සිටිනු දැකිය හැකි විය. මම ඌ නොදුටුවාක් මෙන් සිටියෙමි. කෙමෙන් කෙමෙන් බළලා නිවසට කිට්ටු කළේ ය.ඌ කෙරෙහි කිසිදු තැකීමක් නොකර සිටිමු’ යි අපි කතිකා කර ගතිමු.කාලය මාස තුනක් පමණ වන්නට ඇත. එදා ‘හොර බළලා’ දැන් නිදන්නේ නිවසේ අල්මාරිය උඩ ය. ඌට වෙන ම පිඟානක් ද ඇත. උදෑසන අප ඇහැරවීමේ රාජකාරිය ද ඔහු බාරගෙන තිබේ. මේ වෙනස්වීමට හේතුව බළලා ගේ අසරණකම ද? අප ගේ මනුෂ්‍යත්වය ද? හේතුව කුමක් වුව ද වෙනස නම් අපූරු ය.කුලියාපිටිය පහළ කළුගමුවේ, සිල්වඩේල්වත්තේ, කපිල ජයවිලාල් හේරත් මහතා විසින් යොමු කරන ලද ලිපියක් ඇසුරිනි.මම යුද පෙරමුණේ දී තුවාල ලැබ පයක් අහිමි වූ සෙබළෙක්මි. ශ‍්‍රී ජයවර්ධනපුර රෝහලේ මාස කිහිපයක් තිස්සේ ලද ප‍්‍රතිකාරවලින් පසුව ගෙදර ආවෙමි. රෝහලේ ගත කළ ඒ මාස කිහිපය තුළ මම බොහෝ දේ පසක් කොට ගතිමි.අප සතුටින් සිටින විට අප හා සතුටුවන අය මෙන් ම අප දුක් වනවිට අප හා දුක්වන අය කවුරුන් ද යන්නත් අප හැර යන අය කවුරුන්ද යන්නත් දැන ගතිමි. සමාජයෙන් අපට ලැබෙන සැලකිල්ල ද නොසැලකිල්ල ද දැක ගතිමි. ලොකු පොඩි බොහෝ දෙනා බොහෝ විට පෙළ ගැසී නොයෙක් දේ කියමින් නොයෙක් දේ අසමින් අප බලන්නට ආහ.මා රෝහල් ගතව සිටි මුළු කාලය පුරාම එක්තරා මැතිනියක් අප බලන්නට ආ හැටි මගේ මතකයේ නිදන් ගතව තිබේ. අපට හිතවත් වූ රෝහල් සේවකයකු කීවේ ඇය රෝහලේ මරණ පරීක්ෂකවරයා ගේ දියණිය බව පමණයි. ඇය සියලු සෙබළ සොයුරන් ඇමතුවේ ළෙන්ගතුව ය.අවශ්‍ය අවස්ථාවල සෙබළුන්ට සිය දුර බැහැර ඥාතීන්ට කතා කරනු පිණිස තම ජංගම දුරකථනය පවා දුන්නා ය. ඇය සෑම සෙබළකු කරා ම ගොස් සුහදතාව පෑවා ය.අප බැලීමට පැමිණි අප ගේ පවුල්වල ඥාතීන්ට ද, දරු පැටියනට ද ඇය සැලකුවේ තම පවුලේ අයට මෙනි. එහෙත් තමා කවුරුන් දැයි කිසිම අවස්ථාවක ඇය හෙළි නොකළා ය. ඒ ඇය ගේ නිහතමානීකම විය යුතු ය. එහෙත් අප සොයුරු සෙබළෙක් ඇය හඳුනා ගත්තේ ය.උස් පහත් භේදයකින් තොරව, අයත් රෙජිමේන්තුව ගැන නොතකා පොදුවේ අප සිත් ප‍්‍රබෝධයෙන් පුරවා ලූ එතුමිය යාපනේ 551 වැනි බලසේනාපති ලුතිනන් කර්නල් වසන්ත ආබ්‍රෙව් මහතාණන්ගේ මැතිනිය බව අපි පසක් කොට ගතිමු.මැතිනියනි, මේ ලිපිය ලීවේ ඔබේ ගුණයහපත්කම වෙනුවෙනි.ගැමුණු හේවා රෙජිමේන්තුවේ ටී.කේ. පුෂ්පකුමාර මහතා විසින් යොමු කරන ලද ලිපියක් ඇසුරිනි.පහේ ශිෂ්‍යත්ව විභාගය පැවැත්වීමට නියමිත ව තිබූ ඒ උදෑසන දෙහිඅත්තකණ්ඩිය ජාතික පාසල් බිම ද පාසල් දරුවන් ගෙන් හා ඔවුන් ගේ මාපියන් ගෙන් පිරී යමින් තිබිණි. මම ද දරුවා රැගෙන එහි ගොස් සිටියෙමි.දොස්තර යුවල ද සිය දරුවා කැටුව එහි එනු මම දිටිමි. හදිසියේ ම එක්තරා පියෙක් සිය දරුවා ද ඇද ගෙන පාසල් ගෙට්ටුවෙන් පාරට ආවේ ය. කාගේත් නෙත් දිව ගියේ මේ දසුන වෙත ය. ‘ඇයි මොකද කලබලේ?’ අපි ඇසීමු.‘මේ දරුවගෙ විභාග මධ්‍යස්ථානෙ මෙහෙ නෙමේ ලිහිණියාගම. දැනුයි ඒක දන්නෙ’ පියා කලබලයෙන් කීවේ ය. දරුවා බිය පත් ව සිටි සේ ය.දෙහිඅත්තකණ්ඩියේ සිට ලිහිණියාගමට කිලෝ මීටර් දොළහක් තිබේ. ‘මගෙ අම්මේ, මේ හදිස්සියෙ ඔච්චර දුරක් යන්නෙ කොහොමද?’ සමහරු විස්සෝප වූහ. පියා දරුවා ද අල්ලා ගෙන බසයක් එනතුරු බලා සිටියේ ය.විභාගය ඇරඹීමට වැඩි වේලාවක් ද නොවී ය. එකෙණෙහි ම පියා හා දරුවා ළඟ නතර වූයේ කාරයකි. රියැදුරු අසුනේ සිටියේ අබේවික‍්‍රම දොස්තර මහතා ය. ‘මං ඔයාලව ලිහිණියාගම ඉස්කෝලෙට ඇරලවන්නං. නගින්ඩ ඉක්මනට’ ඔහු කීවේ ය.දරුවා ද පියා ද නැගුණු කාරය ඉගිල්ලී ගියේ ය. අපි එය නොපෙනී යනතුරු බලා සිටියෙමු. විභාගය ඇරඹීමට ඔන්න මෙන්න කියා තිබිය දී දරුවා විභාග මධ්‍යස්ථානයට හැරලීමට දොස්තර මහතාට හැකි වූ බව පසුව දැන ගතිමි. ළමා රෝග විශේෂඥ අබේවික‍්‍රම වෙද්‍යතුමනි, ඔබ අද දෙහිඅත්තකණ්ඩිය රෝහලේ නොසිටියත් ඔබේ ගුණයහපත්කම දෙහිඅත්තකණ්ඩිය පුරා හමා යන බව කියමි.ඔබට යහපත සැලසේවා!දෙහිඅත්තකණ්ඩියේ කේ.ආර්. කුමාරි මහත්මිය විසින් යොමු කරන ලද ලිපියක් ඇසුරිනි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=as0812074</link>
    <topic>සිසුන්ට දුම්වැටි අලෙවි කළ</topic>
    <author>එම්.ඩී.එම්. කුරේරා කන්දතොඩුවාව මදුරන්කුලිය</author>
    <content>හබුරු කොළ මිටියෙන් දිවි අරඹා ආ මඟ අමතක නොකළ ‘මිරිස්සේ යකා’අපේ ජලාශවල රඟනා විදෙස් මත්ස්‍යයෝනෙඵම් විලසිසුන්ට දුම්වැටි අලෙවි කළ කඩ හිමියාට විදුහල්පතිගෙන් පාඩමක්මෙම සිද්ධිය වසර හතළිස් පහකට පමණ පෙර සිදුවූවකි. එවකට වාරියපොල ශී‍්‍ර සුමංගල මහ විදුහලේ විදුහල්පතිවරයා වූයේ ඩී.එස්. වනසිංහ මහතාය. එතුමා විද්‍යාලයීය සිසු - සිසුවියන්ගේ අධ්‍යාපනය හා විනය පිළිබඳව දැඩි පිළිවෙතක් අනුගමනය කළ අයෙකි. එතුමාගේ සහායට එකල සිටි ආචාර්ය මණ්ඩලයේ ගුරු මහත්ම මහත්මීහු ඒ හා සමානම අය වූහ.එවකට මෙම විදුහලේ සිසු - සිසුවියන් 1500 ක් පමණ ඉගෙනුම ලැබූහ. උදේ හත පමණ වන විට කාර්යාලයට පැමිණෙන විදුහල්පතිතුමා සවස හතර පහ පමණ වන තුරු සිය කාර්යාලයේ වැඩ කළ කාලය අපතේ නොහැරිය පුද්ගලයෙකි. අවස්ථාවක් ලද සෑම විටකම ඕනෑම පන්තියකට ගොස් යම් විෂයයක් ඉගැන්වීමට ද එතුමා පසුබට වූයේ නැත. එතුමා ඉංගි‍්‍රසි භාෂාව පිළිබඳ විශාරදයකු වූයේය.අපගේ මෙම විදුහලේ එකල ද ආපන ශාලාවක් පැවැත්විණි. විදුහලෙන් පිට ද තේ කඩයක් තිබිණි. විවේක කාලයේදී සමහර ළමයි මෙම විදුහලෙන් පිටතට ගොස් ආහාරපාන මිලදී ගැනීමට පුරුදුව සිටියහ.සිසුන්ට දුම්වැටි අලෙවි කිරීමේ තහනමක් මෙම පිටස්තර තේ කඩ හිමියාට විදුහලෙන් පනවා තිබිණි. එපමණක් නොව, සිසුන්ට මෙම වෙළෙඳසල් හිමියා දුම්වැටි අලෙවි කරන්නේ ද යන්න සොයා බලා වාර්තා කිරීමට උසස් පන්තිවල කීපදෙනකු ඔත්තු කරුවන් ලෙස ද යොදවා තිබුණි. මම ද ඒ ඔත්තු කරුවන්ගෙන් එකකු වූයෙමි.දිනක් විදුහල පටන් ගැන්මේ ප‍්‍රධාන රැස්වීමේදී විදුහල්පතිතුමා දන්වා සිටියේ කිසිම කෙනෙක් අද සිට පාසලෙන් පිට තේ කඩයට ආහාර ගැනීමට නොයා යුතු බවයි. විදුහල් ආපන ශාලාවෙන් පමණක් ආහාර ලබාගත යුතු බවට දැනුම් දෙන ලදී.මෙම හදිසි දැනුම් දීමෙන් බොහෝ සිසු - සිසුවියෝ අන්දමන්ද වූහ. මෙයට හේතුව වූයේ කලින් දිනයේදී, එම පිට කඩයෙන් සිගරට් ලබාගෙන ඇති බවට සිසුන් දෙදෙනකුගේ නම් විදුහල්පති තුමාට වාර්තා වීම නිසා එම කඩ හිමියා සමග උරණ වූ විදුහල්පතිතුමා එම වෙළෙඳසලට යෑම තහනම් කිරීමයි.එදා ඒ පැනැවූ නීතිය හරියටම කි‍්‍රයාත්මක වීය. විවේකය ලැබුණ ද කිසිවෙක්වත් පාසලෙන් පිටතට නොගියහ. වෙළෙදසල් හිමියා මේ කිසිවක් දැන සිටියේ නැත. මෙකල මෙන් එකල කෙටි පණිවිඩ ක‍්‍රම හෝ ජංගම දුරකථන ;නාතිබුණු නිසා, තොරතුරු දැන ගැනීමට ද මඟක් නොවීය. තොරතුරු කිසිවක් නොදත් කඩ හිමියා, දිනපතා කෙරෙන පුරුදු කාර්යය කරන්නට වීය.ඔහු පාන් රාත්තල් හැටක් පමණ පාන් කාල්වලට කපා මේසය මත තැබුවේය. පරිප්පු ව්‍යංජනය ද පීරිසි පනහකට හැටකට පමණ බෙදා මේසය මත තබා අලෙවියට සූදානම් කළේය. විවේක කාලය එළැඹීමේ සීනුව නාද විය. වෙනදා සුපුරුදු පරිදි කඩයට දිව එන ළමයින් අද නැත. යම් ප‍්‍රමාදයක් දැයි ඔහු සිතීය. ඔහු කඩේ සිටි සේවක කොලුවකු විදුහලට යැවුවේ මේ ගැන තොරතුරක් දැනගෙන එන්නටය.ඔහු වහා දුවගොස් එහි සිටි සිසුවෙකුගෙන් කාරණය දැනගන ආපසු කඩයට ගිය ඔහු මුදලාලිට පැවැසුවේ ළමයින්ට පිට කඩවලට යෑම තහනම් කර ඇති බවයි. මුදලාලිට දෙලෝ රත්වීය. කපාපු පාන් කැබලි හා පරිප්පු දීසි මේසවල එතැනමය.විවේකය අවසන් වී සියලුම ළමයි පන්තිවලට ගියහ. දහවල් දෙක පමණ විය. වෙළෙඳසල් හිමියා පාසල් ගේට්ටුවෙන් ඇතුළු වෙනවා දුටුවෙමි.ඔහු මහත් බයාදු ගතියකින් විදුහල්පතිතුමාගේ කාමරය දෙසට ගමන් කළේය. විදුහල්පතිතුමා ද කාර්යාලයේ සිටියේය.“අනේ සර් මට අද හරියට පාඩුයි. පාන් රත්තල් හැටක් කෑලිවලට කපලා ඔක්කොම ඉතුරුයි. පරිප්පු හොදිත් මුට්ටියෙම ඉතුරුයි. පාන් කෑලි කපලා නිසා ආපසු දෙන්ඩත් බැහැ. මට අද රුපියල් පහළොවක් පාන්වලින් ම පාඩුයි. (එකල පාන් රාත්තලක මිල ශත විසිපහකි) “අනේ සර් මගේ රස්සාව කරගන්ඩ දෙන්ඩ” කඩ හිමියා දුක්ගැනවිල්ල කියාගෙන ගියේය.විදුහල්පතිතුමා කියා සිටියේ “මට මගේ ළමයි හදා ගන්ඩ ඕනෑ. ළමයින්ට පහසුවෙන් සිගරට් ගන්ඩ ඉඩ ලැබුණම ඒ ළමයි ඒවාට පුරුදු වෙනවා. කඩේ සිගරට් විකුණනවා නම් මට ළමයි කඩේට එවන්න බැරි වෙයි” කියාය.අනේ සර් සමාවෙන්න. මීට පස්සෙ මම කඩේ පැත්ත පළාතටවත් සිගරට් ගේන්නේ නැහැ. හෙට ඉඳලා කඩේට ළමයි එවන්ඩ සර්.”විදුහල්පතිතුමා, ඔහුගෙන් පොරොන්දුවක් ගත්තේය. මුදලාලි ද හෙමින් සීරුවේ විදුහල් භූමියෙන් පිටව යනු දක්නා ලදී. පසුදා සිට නැවතත් ළමයින්ට පාසලෙන් පිට එම කඩේට යෑමට අවසරය ලැබිණි. පසුදා කඩයට ගිය අපට දක්නට ලැබුණේ දුම්වැටි විකිණීම නැත යනුවෙන් ලොකු දැන්වීමක් කඩේ බිත්තියක සවිකර ඇති බවයි.(මගේ පාසල් කාලයේ අත්දැකීමකි.)එම්.ඩී.එම්. කුරේරා කන්දතොඩුවාව මදුරන්කුලිය</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=av0812075</link>
    <topic>නෙහාරා යුග දිවියට</topic>
    <author>හේමාලි විජේරත්න</author>
    <content>නෙහාරා යුග දිවියටමරු වසඟයෙන් ගැලවුණු තවත් සුපිරි නිළියක්‘මෙගා’ කියන්නේ දවස් පහේම එකම ඇඳුම අඳිනවා වගේ වැඩක්‘සියති’න් කලාකරුවන්ට කර්තෘ භාග පිදෙතිමහේෂ්... අද හවසට අපි ඇවිදින්න යමුද? (රසදුන නව කථාව)ගුවනේ සිට මුළු නුවරම සිරි නරඹමුත‍්‍රස්ත ප‍්‍රහාරයෙන් ‘බොලිවුඩ් හදවත’ කැළඹෙයිකොහොමද තොරතුරුලොකුම හොඳමවෛද්‍ය වෘත්තියම තෝරාගත් අක්ක නඟාලා - අම්මල දූලා‘කසාවතින් රන් පන්හිඳ’ නින්නාද වූ වගයිරූ විසිතුරුඅවුරුදු තුන හමාරකආදරය පල දරයිනව යොවුන් ආදරේ හරිම දඟකාරයි. ඒ වගේ ම සුන්දරයි. යෞවන පෙ‍්‍ර්මයේ අත්දැකීම් එක්ක මේ ගෙවන්නේ ජීවිතේ වසන්ත කාලෙයි. සොඳුරු පෙ‍්‍ර්මයේ මිහිරියාව හදවතට තුරුළු කරගෙන පෙ‍්‍ර්මයේ ජයපැන් බොන කලා ක්ෂේත‍්‍රයේ හිතවතියක් පසුගියදා අපට මුණ ගැහුණා.‘මුතු කිරිල්ලී’ කිව්වොත් ඈ ගැන දැන් නොදන්න කෙනෙක් නැතුව ඇති. මුතු කිරිල්ලී ඇගේ ආදරය දිනා ගත් සුපෙම්බරයා සමඟ පසුගිය සෙනසුරාදා යුග දිවි ගමන් ඇරඹුවා. ඈ නෙහාරා පීරිස්.‘මුතු කිරිල්ලී’ ටෙලි නාට්‍යයේ ‘සමාධි’ ලෙසින් අපේ නිවහනට එන ඇය සුන්දර මනාලියක් ලෙසින් හැඩවී පසුගිය සෙනසුරාදා දේවාශිර්වාදය ඇතිව විවාහ දිවියට ඇතුළත් වුණා.නෙහාරා අතගත් මනාලයා වූයේ නිර්මාල් පෙරේරායි. නෙහාරාත් - නිර්මාලුත් මීට වසර 4 - 5 ට ඉහත දී හමුවී එකිනෙකා හඳුනාගත් දෙදෙනෙක්.“මට නිර්මාල් ඉස්සෙල්ලම මුණ ගැහුණේ අපේ පල්ලියෙදි. රත්මලානේ ශාන්ත ජෝශප් දේවස්ථානයේ තරුණ සංගමයේ ඒ කාලේ අපි දෙන්නම වැඩ කළා.මුල් කාලේ අපි දෙන්න අතර තිබුණේ හොඳ යාළුකමක්. පස්සෙ තමයි නිර්මාල් මට කැමැතියි කියලා කිව්වේ. එයා මට ඒ ගැන කියපු දවසෙම මම ගෙදර ඇවිත් අපේ ඩැඩාට කිව්වා. නිර්මාලුත් එයාගේ ගෙදරට මා ගැන කියල තිබුණා.ඩැඩාට කිව්වම සතියක් ඇතුළත හොයල බලල කියන්නම් කියල කිව්වා. ඊට පස්සෙ ඩැඩා නිර්මාල් ගැන හොයලා බලල එයා හොඳ කෙනෙක් නිසා ඩැඩාගේ ආශිර්වාදය ලැබුණා.නිර්මාල් තොරතුරු තාක්ෂණය පැත්තෙන් ඉහළට ඉගෙන ගත් කෙනෙක්. ඔහු ව්‍යාපාරිකයෙක් විදියට පරිගණක ආශ‍්‍රිත ව්‍යාපාරයක් තමයි කරගෙන යන්නේ.නිර්මාල්ගේත් - නෙහාරාගේත් ආදර සම්බන්ධයට දෙපාර්ශ්වයේම පවුලේ අයගෙන් ආශිර්වාදය ලැබුණු නිසා වැඩි කල් නොගොස් ම විවාහ වෙන්නට ඔවුන් තීරණය කළා. නෙහාරා විවාහ වෙනකොට ඇගේ වයස අවුරුදු 19 යි. නෙහාරා නම් කියන්නේ අඩු වයසින් විවාහ වෙන්න ඇය කොහොමත් කැමැත්තෙන් හිටිය කියලයි.නෙහාරාගේ පවුලේ අය“ඇත්තටම නිර්මාල්ව ආශ‍්‍රය කරද්දි මට දැනුණ එයා බොහොම හොඳ අවංක කෙනෙක් කියලා. එයාගේ බාහිර ස්වරූපයටයි නිතරම විහිළුවෙන් ජීවත්වෙන විදියට මම ආසා වුණා. ඒ වගේ ම තමයි එයාගේ ඇතුළාන්තය හරිම ගුණ යහපත් කෙනෙක්. ඒ නිසා එයාගේ බිරිඳ වෙන්න මම කැමති වුණා.”“අපි දෙන්නා අවුරුදු තුන හමාරක් ආදරය කළා. ඒ කාලේ ඇතුළත එයා බොහොම හොඳින් මම බලාගත්තා. එයයි මමයි ආදරෙන් බැඳෙන කොට මම නිළියක්වත් ක්ෂේත‍්‍රයේ ජනප‍්‍රිය කෙනෙක්වත් නොවෙයි. එයා මාව ආශ‍්‍රය කරද්දි පුංචි කාලේ ඉඳන් ම මම කලාවට කැමති එක ගැන දැනගෙන තිබුණා. මගේ පුංචි කාලේ ඡායාරූප දැකලා මගේ දක්ෂතා හඳුනාගෙන තිබුණා.එයා මගෙන් ඇහුවා ඇයි දැන් ඒක කරන්නෙ නැත්තේ කියලා. මම කිව්වා ඩැඩා කැමැති නෑ කියලා. ඊට පස්සෙ නිර්මාල් තමයි ඩැඩා ගෙන් අවසර ගත්තේ මාව කලා වැඩවලට යොමු කරන්න.කොටින් ම කිව්වොත් මම අද නිළියක් විදියට මේ තත්ත්වයේ ඉන්නෙ නිර්මාල් හින්දයි. එයාට මගෙන් මුදල් හම්බ කරගැනීමේ උවමනාවක් නෑ. එයාට ඕන තරම් සල්ලි තියෙනවා.ඒ වුණාට එයා මගේ දක්ෂතා වලට හැකියාවන් වලට තැනක් ලැබෙනවට ආසයි. මම කලාවට ආව මොහොතේ ඉඳලා කොහෙවත් තනියම ගියේ නෑ. එක්කෝ නිර්මාල් හරි මගේ අම්මා හරි මගේ පස්සෙන් හිටියා.”“විවාහයෙන් පස්සෙ වුණත් මම කලාවෙන් අයින් වෙන්නෙ නෑ. ඒකට අවසරය මට නිර්මාල් දීල තියෙන්නේ. ඉදිරියේදී හොඳ යමක් කරන්න ආසයි.”කළාකරුවන්ගේ සුබ පැතුම්නෙහාරා ගේත් - නිර්මාල් ගේත් මංගල උත්සවයේ දේව පූජාව පැවතුණේ ඔවුන් දෙදෙනා මුලින් ම මුණ ගැසුණු රත්මලාන ශාන්ත ජෝශප් දේවස්ථානයේයි. නෙහාරා එදා හැඩවෙලා හිටියේ දිගු ගවොමකින්.ප‍්‍රවීණ රූපලාවන්‍ය ශිල්පිනී මරීනා පෙරේරා තමයි හැඩ ගන්වා තිබුණේ. කලා ක්ෂේත‍්‍රයේ නෙහාරා ගේ හිතවතුන්, හිතවතියන්, නෑදෑයන් සහ නිර්මාල්ගේ නෑදෑ හිත මිතුරන් සඳහා ගල්කිස්ස මහ හෝටලයේ සාදයක් සංවිධානය කර තිබුණා.“අපි දෙන්නා විවාහයෙන් පස්සේ මගේ ගෙදර පදිංචි වෙනවා. අපේ අම්මා ඉන්න නිසා මගේ කලා කටයුතුවලට ඒක ලොකු පහසුවක්. අපි දෙන්නටම ඕන පස්සෙ කාලෙක වෙනම ගෙයක් හදාගන්න. කාටවත් බරක් නැතුව අපි දෙන්නගේම උත්සාහයෙන් නැගිටින්න. හුඟාක් දෙනෙක් මගෙන් අහනවා ඇයි මෙච්චර ඉක්මනට බඳින්නේ කියලා.මුතු කිරිල්ලි පවුලේ සුබ පැතුමඅඩු වයසින් බඳින්න මම නම් කැමැතියි. අනික් එක විවාහ ජීවිතයක් ගෙනියන්න අවශ්‍ය කරන දැනුම් තේරුම්කම මට තිබෙනවා. මම නිළියක් වුණාට ගෘහණියක් විදියට මගෙන් කෙරෙන්න ඕන, මම දැනගන්න ඕන හැම දෙයක් ම මම දන්නවා.මම ගෙදර ඉන්න ගමන් උයන්න පිහන්න, ගෙදරක පරිපාලනය ගෙන යන්න අවශ්‍ය හැම දේමත් ඉගෙන ගත්තා. නිර්මාල් දන්නවා මට ගේ දොර වැඩත් හොඳට පුළුවන් කියලා.”නෙහාරාගේ විවාහ උත්සවයට ලස්සන ෆ්ලෝරා තමයි මල් ලබල දීලා තියෙන්නේ. ඒ වගේ ම ස්ටෝන් ඇන්ඩ් ස්ටි‍්‍රං ආයතනයෙන් ජුවලරි ලබාදීලා තිබෙනවා. මේ උදව් උපකාර කළ සෑම දෙනාටම නොවක් තුතිය පළ කරන්නට ද ඇය අමතක කළේ නෑ.නව යුග දිවියක් ඇරඹි පුංචි තිරයේ මුතු කිරිල්ලී නෙහාරාටත් - නිර්මාල්ටත් ‘රසඳුන’ සුබ පැතුම්!හේමාලි විජේරත්නඡායාරූප - ඉන්දික මල්ලවාරච්චි</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=av0812071</link>
    <topic>මරු වසඟයෙන් ගැලවුණු තවත් සුපිරි නිළියක්</topic>
    <author>ආතර් උස්මීයගේ</author>
    <content>නෙහාරා යුග දිවියටමරු වසඟයෙන් ගැලවුණු තවත් සුපිරි නිළියක්‘මෙගා’ කියන්නේ දවස් පහේම එකම ඇඳුම අඳිනවා වගේ වැඩක්‘සියති’න් කලාකරුවන්ට කර්තෘ භාග පිදෙතිමහේෂ්... අද හවසට අපි ඇවිදින්න යමුද? (රසදුන නව කථාව)ගුවනේ සිට මුළු නුවරම සිරි නරඹමුත‍්‍රස්ත ප‍්‍රහාරයෙන් ‘බොලිවුඩ් හදවත’ කැළඹෙයිකොහොමද තොරතුරුලොකුම හොඳමවෛද්‍ය වෘත්තියම තෝරාගත් අක්ක නඟාලා - අම්මල දූලා‘කසාවතින් රන් පන්හිඳ’ නින්නාද වූ වගයිරූ විසිතුරුපෝල් නිව්ටන් නමැති විශිෂ්ට ගණයේ හොලිවුඩ් රංගන ශිල්පියා මේ නොබෝදා අප අතරින් සමුගත්තේ පිළිකා රෝගයට ගොදුරුවීමෙනි.රිචඩ් බර්ටන්,මාලන් බ‍්‍රැන්ඩෝ, චාල්ස් බ්‍රොන්සන්, ඩීන් මාර්ටින් වැනි හොලිවුඩ් සුපිරි රංගන ශිල්පීන්ට ද අත්වූයේ එම ඉරණම ම ය.ග්‍රෙගරි පෙක්, රොබට් විචම්, යූල් බ‍්‍රයිනර්, පීටර් සෙලර්ස්, සහ ඔඩ්රි හෙබ්බරන් යන ශිල්පි, ශිල්පිනියන්ගේ මාරයා වූයේ ද පිළිකාවය.හොලිවුඩ් පුරයේ සිටි රංගන ශිල්පීන්, අධ්‍යක්ෂවරුන්, සහ නිෂ්පාදකයින්ගෙන් සියයට අනූවක් පමණ මියගොස් ඇත්තේ පිළිකා රෝගය වැළඳීම නිසා යැයි කරන ලද සමීක්ෂණයකින් හෙළිවෙයි.හොලිවුඩ් අඩවියේ සිටින සමහර නළුවන් පමණක් නොව නිළියන් ද දිනකට දුම්වැටි හතළිහක්, පනහක් පමණ උරණ බව කියන වෙද්‍යවරු කණ්ඩායමක් මේ නිසා ඔවුනට පිළිකා රෝගය වැළඳීමේ ප‍්‍රවණතා වැඩි බවද සඳහන් කරති.මේ අතර හොලිවුඩ් හී සිටින නිළියන් හා ගායිකාවන්ගෙන් වැඩි පිරිසක් ද පිළිකා රෝගයෙන් පෙළෙන බව සොයාගෙන තිබේ.ඔවුන් වැඩි දෙනෙකු ගොදුරු වී සිටින්නේ ද පියයුරු පිළිකා රෝගයටය.පියයුරු පිළිකා රෝගයට ගොදුරුවුණ හොලිවුඩ් නිළියන් කීපදෙනෙකුම පසුගිය කාලවකවානුවේ රෝහල්වලට ඇතුළු වී ප‍්‍රතිකාර ලබා ගත් බව ප‍්‍රසිද්ධ රහසකි.කලට වේලාවට වෙද්‍ය උපදෙස් හා ප‍්‍රතිකාර ලබාගැනීම නිසා මොවුනට තවදුරටත් ජීවත්වීමේ වාසනාව උදාවී ඇති බව ඔවුනගේ වෙද්‍යවරු පවසති.කයිලි මිනෝග් (Kylie Minoge – 39)  නමැති සුපිරි ගායිකා නිළිය පියයුරු පිළිකා රෝගය වැළඳීම නිසා බොහෝ කලක් දුක් වින්ද එවන් නිළියකි.ඇයට පිළිකා රෝගය වැළඳුණේ 2005 දීය. පියයුරු පිළිකා රෝගයෙන් පෙළෙන බව දැනගත් මොහොතේම ඇය වෙද්‍ය උපදෙස් පැතුවාය. ඉන්පසු රෝහලකට ඇතුළු වූ ඇය ශෙල්‍යකර්මයකට ද මුහුණ දුන්නාය. මේ නිසා ඇයට පිළිකාව සමඟ සටන් කර ජීවිතය බේරා ගැනීමට පුළුවන්කම ලැබිණ.සුපිරි ගායිකාවක වන ’ඇනස්ටසියා’ (Anastacia) කයිලි ගේ හොඳම මිතුරියකි. ඇය පියයුරු පිළිකාවකින් පෙළෙන බව සොයා ගන්නා ලද්දේ 2003 දීය. ක්ෂණිකව ප‍්‍රතිකාර කිරීම නිසා ඇනස්ටයිසාට ද ඉක්මනින්ම පිළිකා රෝගයෙන් මිදී සුවය ලබා ගැනීමට හැකියාව ලැබිණ.හොලිවුඩ් නිළියක හා ගායිකාවක වන මරියානි ෆේත්පුල්(Marianne Faithfull) ද තවත් නිළියක වන ටි‍්‍රෂා ගොඩාඩ්  (Trish Goddard) ද පියයුරු පිළිකාවන්ට ගොදුරු වූ කලාකාරියන් දෙදෙනෙකි.නිසි කලට හා වේලාවට ප‍්‍රතිකාර ලබා ගැනීම නිසා මොවුන් දෙදෙනාට ද පිළිකා මාරයා ගෙන් ගැලවීමට පුළුවන්කම ලැබිණ. එහෙත් මොවුහු දෙදෙනා තවමත් ඒ සඳහා ප‍්‍රතිකාර ලබමින් සිටිති.පියයුරු පිළිකා රෝගයට ගොදුරු වූ අලුත්ම හොලිවුඩ් නිළිය අමන්දා මියලිංග් ය(Amanda Mealing). වෙද්‍ය පරීක්ෂණයකින් පසු අමන්දා පියයුරු පිළිකා රෝගයකට ගොදුරු වෙමින් සිටින බව සොයාගන්නා ලද්දේ 2002 දීය.ඇයගේ පුත් ඔටිස් ඉපදුනේ එම වර්ෂයේදීම ය. දරු ප‍්‍රසූතිය සඳහා රෝහල් ගත වී සිටිද්දී අමන්දා පරීක්ෂා කළ වෙද්‍යවරු ඇයට පිළිකාවක් තිබෙන බව සොයා ගත්හ.මේ වන විට පිළිකාව තරමක් වර්ධනය වී තිබෙන බව කියන අමන්දා වෙද්‍යවරුන්ගේ උනන්දුව හා කැපවීම නිසා තමන්ගේ ජීවිතය බේරා ගැනීමට පුළුවන් වූ බව කියා සිටියි. පිළිකාව සොයා ගැනීමෙන් පසු අමන්දා ශෙල්‍යකර්මයකට භාජනය කළ වෙද්‍යවරු එතැන් සිට පුරා අවුරුදු පහක්ම ඇයට වෙද්‍ය ප‍්‍රතිකාර ලබා ගන්නා ලෙස උපදෙස් දුන්හ.කෙසේ වෙතත් ජීවිතයත් මරණයත් අතර සටනකට මුහුණ දී සිටි අමන්දා, තමන්ගේ ජීවිතය බේරුණේ පෙර පිනකට බවද සඳහන් කරයි. දරුවන් දෙදෙනකුගේ මවක වන අමන්දා මියලින්ග්ට ටික කලක්රෝහල් ගතවී සිටිය නිසා රංගනයෙන් ද ඈත්වීමට සිදුවිය.”මට දැන් සම්පූර්ණයෙන්ම සුවයි. මේ නිසා යළිත් වරක් පුරුදු රංගනයේ යෙදී සිටිනවා” අමන්දා පවසයි. රංගනයට අමතරව අමන්දා දැන් පුණ්‍ය කටයුතුවලද යෙදී සිටියි.විශේෂයෙන්ම අනාථ දරුවන්ට පිහිටවීම සඳහා ආරම්භ කර ඇති  ”Save The Children”  නමැති පුණ්‍යායතනයට එක්වී රට රටවලට යමින් දරුවන්ගේ අවශ්‍යතා සොයා බලමින් ඔවුනට පිහිට වෙයි.මෙම පුණ්‍ය කටයුතුවල ඇය නිරත වෙන්නේ ස්වේච්ඡාවෙනි. අනාථ දරුවන් රැකබලා ගැනීමත්, ඔවුනට පිහිටවීමත් ඇය සිතන්නේ ලොකුම පිංකමක් හැටියටය.ආතර් උස්මීයගේ</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=av0812072</link>
    <topic>‘මෙගා’ කියන්නේ දවස් පහේම</topic>
    <author>වසන්ත ජයසිංහ ආරච්චිගේ ඡායාරූප - තුෂාර ප‍්‍රනාන්දු</author>
    <content>නෙහාරා යුග දිවියටමරු වසඟයෙන් ගැලවුණු තවත් සුපිරි නිළියක්‘මෙගා’ කියන්නේ දවස් පහේම එකම ඇඳුම අඳිනවා වගේ වැඩක්‘සියති’න් කලාකරුවන්ට කර්තෘ භාග පිදෙතිමහේෂ්... අද හවසට අපි ඇවිදින්න යමුද? (රසදුන නව කථාව)ගුවනේ සිට මුළු නුවරම සිරි නරඹමුත‍්‍රස්ත ප‍්‍රහාරයෙන් ‘බොලිවුඩ් හදවත’ කැළඹෙයිකොහොමද තොරතුරුලොකුම හොඳමවෛද්‍ය වෘත්තියම තෝරාගත් අක්ක නඟාලා - අම්මල දූලා‘කසාවතින් රන් පන්හිඳ’ නින්නාද වූ වගයිරූ විසිතුරුකපටි වංචනික විදිහට මිනිසුන් රවටමින් ජීවත් වෙන්න උත්සාහ දැරුවත් රුවන් තුළ මනුස්සකමත් ඇබිත්තක් හෝ තිබෙන බව ඔබට තේරුම් යාවි. හැමදේම කරන්නේ ජීවත්වෙන්න තමයි.ඒත් අවසානයේදී හෝ රුවන්ට සත්‍ය පසක්වූ නිසයි වෙන දෙයක් අපි හැමෝටම කියලා තම මිත‍්‍රයන් හැරදා පලා නොයන්නේ ‘මචං’....? රුවන් ගැන කතා කරන්න වෙන්නෙ ‘මචං’ නිසා.රුවන්ට ජීවය දෙන මහේන්ද්‍ර පෙරේරාට තව බොහෝ දේ කියන්නට ඇති.‘රුවන්’ හරිම කයිරාටිකයෙක්. පිටරට යවන්න කියලා මිනිස්සුන් ගෙන් මුදල් අරන් කට්ටි පනිනවා. නමුත් මටත් පෙනුණු දෙයක් අවසානයේදී අර කිව්වා වගේ ඔහු තුළ මනුස්සකම ඉස්මතු වෙන්න ගන්නවා.රංගනයේදී මම ඔහුව හුඟක් රසවින්දා. එක එක විදිහට ඒ චරිතය රඟපාන්න මං උත්සාහ කළ අවස්ථා තිබුණා. ‘රුවන්’ තුළින් මාත් ලොකු අත්දැකීමක් ලැබුවා.‘මචං’ ගැන මොකක්ද ඔබේ අදහස?චිත‍්‍රපටයක් හැටියට මම එය හුඟක් අගේ කරනවා. එහි රඟපාන්න අවස්ථාව ලැබීමත් ආඩම්බරයක්. ‘මචං’ අධ්‍යක්ෂක උබර්තෝ සමඟ වැඩකරන්න ලැබීමම හරියට විභාගයකට මුහුණ දුන්නා වගේ වැඩක්.ඔවුන්ට මූල්‍යමය පැත්තෙන් විශාල ගැටලුවක් නැහැ. දවසට එක සීන් එකයි දෙකයි ගන්නේ. ඒ නිසා රංගන ශිල්පියාට විශාල නිදහසක් තියෙනවා. චරිතය තුළ විවිධ පරාසයන් වලට යන්න තියෙන අවකාශය වැඩියි.චිත‍්‍රපටයක් පිළිවෙළට කරන්න ඕනෑ විදිහ මෙහිදී හොඳටම දැනුම් තේරුම් ගියා. එවැනි දෙයක් සංවිධානය කිරීම ගැන ප‍්‍රසන්න විතානගේට ස්තුති වන්ත වෙන්න ඕනෑ.ඒ වගේමයි කලා අධ්‍යක්ෂක ‘එරල් කෙලී’ ගෙන් ලැබුණු සහායත්. මෙහි ආධුනිකයන් රඟපෑවත් රඟපෑම අතින් කිසිම කෙනකුගේ ආධුනික මට්ටමක් තිබුණේ නැහැ. ඒකත් ලොකු හපන්කමක්.මෙවැනිම තේමාවක් මුල් කරගෙන නිර්මාණය වුණු චිත‍්‍රපටයක් ‘මිල්ලෙසොයා’. ‘මචං’ හා ‘මිල්ලෙසොයා’ මේ අත්දැකීම් දෙකම විඳින්න ඔබට හැකියාව ලැබුණා.ඔව් ඒක ඇත්ත. මේ දෙකේම එකම ඛේදවාචකය ගැන කතා කරන්නේ. ජීවිතයේ එන බරපතල ඛේදවාචක එක්ක ජීවිතය ජයගන්න දරන උත්සාහය මේ දෙකේ ම තියෙනවා. ඒ හරහා රටින් පලා යනවා.‘මචං’ සත්‍ය සිදුවීමක් පදනම් කොට නිර්මාණය වූවක්. ‘මිල්ලෙසොයා’ සංගීත කණ්ඩායමක් හදාගන්න හා ඒ තුළින් ස්ථාවර ජීවිතයක් ගොඩ නඟාගන්න දරන උත්සාහයක් දකින්නේ. නමුත් මේ චිත‍්‍රපට දෙකේදී රංගන ශිල්පියකු විදිහට මා ලබපු අත්දැකීම් නම් දෙකක්.අපේ රටේ සත්‍ය කතා පුවතක් පාදක කරගෙන ‘මචං’ වැනි සිනමා පටයක් කිරීම පිළිබඳ මොකද හිතන්නේ.මෙහෙමයි. ඔබ අහන දේ මං දන්නවා. මේ කතා පුවත හරහා කතා කරන්නේ රටේ එක් පැළැන්තියක් ගැන විතරක් ම නෙමෙයි. විවිධ පැතිකඩ ගැන කතා කරනවා. දුප්පත්කම කතා කරනවා.දුප්පත්කම හරහා අපි එකතුවෙනවා. චිත‍්‍රපටය අවසානයට අපි වීරයෝ වෙලා අපේ අරමුණු වලට අපි යනවා. ඒ දුප්පත්කම ජයගැනීමේ පරමාර්ථයෙන්. නිර්මාණ කරුවකුට නිදහසක් තිබිය යුතුයි.සමාජයේ ඕනෑම දෙයක් අල්ලා නිර්මාණයක් කරන්න. ඒ තුළ ස්වයං වාරණයක් නිර්මාණකරුවා සතුවිය යුතුයි කියන දේ මම පිළිගන්නවා.ඇයි දැන් ඔබේ දායකත්වය ටෙලිනාට්‍යය වලට අඩු?දැන් යන බහුතරයක් යන්නේ මෙගා නේ. ජයන්ත චන්ද්‍රසිරිගේ ‘සතර දෙනෙක් සෙන්පතියෝ’ වගේ ම ධර්මසේන පතිරාජගේ ‘කම්පිත විල’ ටෙලිනාට්‍යය මම අවසානයට දායක වුණා. ඒ වගේ ම මෑතකදී ‘සුද්දි’ ටෙලිනාට්‍යයටත් මිෂෙල් පොන්සේකාගේ නාට්‍යයකටත් දායක වුණා.ඒ කියන්නේ මෙගාවලට ඔබට ආරාධනාවක් නෑ කියන එකද?ජීවිතේට මම මෙගා වලට අහුවෙලා කුණුවෙන රංගන ශිල්පියෙක් නෙමෙයි. මේ යන විදිහට මෙගා වලින් වෙන විනාශය තව අවුරුදු කිහිපයකින් දකින්න ලැබෙයි.මෙගා කළාට කමක් නැහැ. එය දවස් දෙක තුනකට සීමා විය යුතුයි. නැත්නම් මේක එකම ඇඳුම දවස් පහම ඇඳගෙන හිටියා වගේ වැඩක්නේ. අධ්‍යක්ෂකවරු, සහාය අධ්‍යක්ෂකවරු, කාර්මික ශිල්පීන්, නළු නිළියන් උපන් ගෙයිම මැරෙනවා. සතියේ දවස් පහම බෙල්ට් එක බදාගෙන ඉන්නේ නැතුව අලුත් නිර්මාණ සඳහා අවස්ථාව ලබා දෙන්න ඕන.නැත්නම් වෙන්නේ හතර දෙනෙක්ගේ විතර ටෙලිනාට්‍යය මුළු රටම බලනවා. විවිධත්වයක් නැහැ. තව අවුරුදු කිහිපයකින් තේරේවි වගකිවයුත්තන්ට කිසිම රසවින්දනයක් නැති පිරිසක් අනාගතයට බිහිවීමේ ප‍්‍රතිවිපාකය.නැවත වතාවක් නවක රංගන ශිල්පීන් පුහුණු කිරීම සඳහා වැඩකටයුතු ඔබ ආරම්භ කළා.සුදර්ශී ශාලාවේ මම ආරම්භ කළේ. හුඟක් හොඳ දක්ෂතා තියෙන අය ඉන්නවා. ඒ අය පෝෂණය කරන්න අපි ලබපු අත්දැකීම් බෙදා දෙන්න ඕන. අපිට හැකි විදිහට උත්සාහ දරනවා ඔවුන් වෙනුවෙන් යමක් කරන්න.මං හිතන්නේ එය අපේ වගකීමක්. ඉරිදා, සඳුදා, අඟහරුවාදා මම මේ කටයුත්ත කරන්නේ. වෙලාවකට කල්පනා කරද්දී දුකක් අනුකම්පාවක් දැනෙනවා මේ අයත් තල්ලු වෙන්නේ මෙගා වලට ද කියලා. මේ සියලු කටයුතු අතරේ සිරස ටී.වී ඔස්සේ ‘ගන්දෝ නොගන්දෝ’ නමින් වැඩසටහනක් ඉදිරියේදී මම ඉදිරිපත් කරනවා.අද හුඟක් රංගන ශිල්පීන් අවසානයේ දකින්නේ නිවේදන ශිල්පියකු විදිහට. මෙය චෝදනාවක් විදිහට නැගුණොත්.මගේ විෂය මම පාවා දෙන්න සූදානම් නැහැ. රඟපාන්න අවස්ථා තිබුණා නම් මෙහෙම වෙන්නේ නැතිවෙන්න පුළුවන්. මෙගා කරනවාට වඩා හොඳයි අලුත් දෙයක් කරලා ආත්ම තෘප්තියක් ලබන එක.බොරුවට දවස් පහේම පිංතූරේ දාගෙන ඉන්න මට ඕන කමක් නැහැ. නිවේදකයකු වුණත් එය කලාවේම එක්තරා කොටසක්. රංගන ශිල්පීන් වුවත් ජීවත් වෙන්න සාධාරණ විකල්පවලට යන්න වෙනවා.වසන්ත ජයසිංහ ආරච්චිගේ ඡායාරූප - තුෂාර ප‍්‍රනාන්දු</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=av0812073</link>
    <topic>‘සියති’න් කලාකරුවන්ට කර්තෘ භාග පිදෙති</topic>
    <author>- ජයමිණි</author>
    <content>නෙහාරා යුග දිවියටමරු වසඟයෙන් ගැලවුණු තවත් සුපිරි නිළියක්‘මෙගා’ කියන්නේ දවස් පහේම එකම ඇඳුම අඳිනවා වගේ වැඩක්‘සියති’න් කලාකරුවන්ට කර්තෘ භාග පිදෙතිමහේෂ්... අද හවසට අපි ඇවිදින්න යමුද? (රසදුන නව කථාව)ගුවනේ සිට මුළු නුවරම සිරි නරඹමුත‍්‍රස්ත ප‍්‍රහාරයෙන් ‘බොලිවුඩ් හදවත’ කැළඹෙයිකොහොමද තොරතුරුලොකුම හොඳමවෛද්‍ය වෘත්තියම තෝරාගත් අක්ක නඟාලා - අම්මල දූලා‘කසාවතින් රන් පන්හිඳ’ නින්නාද වූ වගයිරූ විසිතුරුඅපේ රටේ විද්‍යුත් මාධ්‍ය ඉතිහාසයේ ප‍්‍රථම වරට සංගීත ක්ෂේත‍්‍රයේ නියැලුණු සංගීත ශිල්පීන් වෙත කර්තෘ භාගය ප‍්‍රදානය කිරීමේ සංඛේතාත්මක ප‍්‍රසංගයක් පසුගියදා කොළඹ බණ්ඩාරනායක ජාත්‍යන්තර සම්මන්ත‍්‍රණ ශාලාවේදී පවත්වනු ලැබිණි.“සියත FM ගුවන් විදුලිය විසින් සංවිධානය කළ මෙම ප‍්‍රසංගය නම් කොට තිබුණේ ‘සියත සංගීත උපහාර’ උළෙල නමිනි.සංස්කෘතික කටයුතු පිළිබඳ ඇමැති මහින්ද යාපා අබේවර්ධන මහතාගේ ප‍්‍රධානත්වයෙන් පැවති උළෙලේ දී, පසුගිය මාර්තු සිට සැප්තැම්බර් දක්වාවූ මාස 06 ක කාලයක් තුළ සියත එෆ්එම් හි ප‍්‍රචාරය වූ ගීත සඳහා එම ගීතවල හිමිකරුවන්ට කර්තෘ භාග ගෙවීමේ කර්තව්‍ය සිදු කෙරිණි.කර්තෘ භාගය ගෙවීම යනු සංගීත ශිල්පීන්ට කරන උපකාරයක් නොව ඔවුන්ගේ නිර්මාණාත්මක හිමිකාරිත්වය බව මෙම ප‍්‍රසංගයේදී අවධාරණය කළ සුවිශේෂී කරුණ විය.වික්ටර් රත්නායක, සනත් නන්දසිරි, ලතා වල්පොළ, එඩ්වඩ් ජයකොඩි, අනිල් භාරතී, මිල්රෝයි ධර්මරත්න, ප‍්‍රියංකර පෙරේරා, දීපිකා ප‍්‍රියදර්ශනී, රනිල් මල්ලවආරච්චි, කසුන් කල්හාර, රොමේෂ් ලක්ෂාන්, ග්‍රේෂන් ආනන්ද, ප‍්‍රියන්ත ප‍්‍රනාන්දු, ඇන්ජලින් ගුණතිලක, නිරෝෂා විරාජිනී, නෙල්සන්, අතුල අධිකාරි, සමිතා මුදුන් කොටුව, කීර්ති පැස්කුවෙල්, චන්ද්‍රාකුමාරි කඳනආරච්චි යන ශිල්පීන් මෙම ප‍්‍රසංගය රසවත් කළ අතර, ඔවුන්ට තමන්ට හිමි කර්තෘ භාගයතිමති වීරරත්න අතින් ගුණදාස කපුගේ වෙනුවෙන් පෙ‍්‍ර්මාට.ඇමැතිවරයා අතින් ලූෂන් බුලත්සිංහලට.ඇමැතිවරයා අතින් පල්ලේගම හේමරතන හිමියන්ටතිමති වීරරත්න අතින් පෙ‍්‍ර්මසිරි කේමදාසයන් වෙනුවෙන් කේමදාස මහත්මියට.තිමති වීරරත්න අතින් මාලිනී බුලත්සිංහල වෙනුවෙන් එච්.එම්. ජයවර්ධනයන්ට.අමාත්‍ය ජීවන් කුමාරණතුංග මහතා අතින් රෝහණ වීරසිංහයන්ට.තමන්ගේ සහෝදර ශිල්පීන් ගේ අතින් ම ලබාගැනීම, මෙහි එක් සුවිශේෂත්වයකි.ඇමැතිවරයා අතින් ආචාර්ය අජන්තා රණසිංහට.වික්ටර් රත්නායක අතින් නිරෝෂා විරාජිනීට.‘සියත’ විධායක අධ්‍යක්ෂ අතින් ග්‍රේෂන් ආනන්දට.ගායක ගායිකාවන්ට අමතරව පල්ලේගම හේමරතන හිමි, රඹුකන සිද්ධාර්ථ හිමි, මහාචාර්ය සුනිල් ආරියරත්න ආචාර්ය අජන්තා රණසිංහ, ලූෂන් බුලත්සිංහල, කුලරත්න, ආරියවංශ, බණ්ඩාර ඇහැලියගොඩ, යමුනා මාලනී පෙරේරා වැනි ගී පද රචකයන්ට ද සංඛේතාත්මකව මෙහිදී කර්තෘ භාගය පිරිනමනු ලැබිණි. සංගීතවේදී ආචාර්ය පෙ‍්‍ර්මසිරි කේමදාස මහතා වෙනුවෙන් ලතා කේමදාස මහත්මියත්, ගුණදාස කපුගේ මහතා වෙනුවෙන් පෙ‍්‍ර්මා කපුගේ මහත්මියත් ක්ලැන්රන්ස් විජේවර්ධන මහතා වෙනුවෙන් ශිලා විජේවර්ධන මහත්මියත්, මිල්ටන් මල්ලවආරච්චි මහතා වෙනුවෙන් රනිල් මල්ලවආරච්චි මහතාත්, කරුණාරත්න අබේසේකර මහතා වෙනුවෙන් අබේසේකර මහත්මියත්, මාලනී බුලත්සිංහල මහත්මිය වෙනුවෙන් එච්.එම්. ජයවර්ධන මහතාත්, සංගීතවේදී සරත් දසනායක මහතා වෙනුවෙන් රංග දසනායක මහතාත් ඔවුන්ට හිමි කර්තෘ භාගය ලබාගත්හ.සනත් නන්දසිරි අතින් ටී.එම්. ජයරත්නට.ලක්ෂාන් අතින් කසුන් කල්හාරට.මෙම ප‍්‍රසංගයේ අනෙක් විශේෂතම සිදුවීම වූයේ මිය ගිය කලාකරුවන් වෙනුවෙන් ඔවුන්ගේ ඥාතීන් විසින් ම කර්තෘ භාගය හිමි කර ගැනීමයි. සංගීත ශිල්පීන් හා සිනමා ශිල්පීන් රැසකගේ සහභාගිත්වයෙන් පැවැති මේ උළෙලේ සංගීත නිර්මාණය කළේ මහින්ද බණ්ඩාර විසිනි.සංගීතවේදී, රෝහණ වීරසිංහ, නවරත්න ගමගේ හා මහින්ද බණ්ඩාර යන සංගීත අධ්‍යක්ෂකවරු ද මෙහිදී ඇගයීමට ලක්වූහ.මෙය ‘සියත’ FM ආරම්භ කළ නවමු සංගීත අත්දැකීමයි. මේ සත්කාර්යය අනෙක් විද්‍යුත් මාධ්‍යයන් ද ඉදිරියට ගෙන යන්නේ නම් අපේ සංගීත ශිල්පීන්ගේ අනාගතය ආරක්ෂා වනවා පමණක් නොව ඔවුන්ගේ නිර්මාණ කුසලතාවයට ද එයින් මහත් පිටිවහලක් වනු ඇත.- ජයමිණි   </content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=av0812074</link>
    <topic>මහේෂ්... අද හවසට අපි ඇවිදින්න යමුද?</topic>
    <author/>
    <content>නෙහාරා යුග දිවියටමරු වසඟයෙන් ගැලවුණු තවත් සුපිරි නිළියක්‘මෙගා’ කියන්නේ දවස් පහේම එකම ඇඳුම අඳිනවා වගේ වැඩක්‘සියති’න් කලාකරුවන්ට කර්තෘ භාග පිදෙතිමහේෂ්... අද හවසට අපි ඇවිදින්න යමුද? (රසදුන නව කථාව)ගුවනේ සිට මුළු නුවරම සිරි නරඹමුත‍්‍රස්ත ප‍්‍රහාරයෙන් ‘බොලිවුඩ් හදවත’ කැළඹෙයිකොහොමද තොරතුරුලොකුම හොඳමවෛද්‍ය වෘත්තියම තෝරාගත් අක්ක නඟාලා - අම්මල දූලා‘කසාවතින් රන් පන්හිඳ’ නින්නාද වූ වගයිරූ විසිතුරුගමේ ප‍්‍රභූ පවුලක එකම දරුවා වූ මහේෂ් දුප්පත් යුවතියක වූ මුතු සමඟ සබඳතාවක් ඇති කරගනී. රූමත් අවිහිංසක යුවතියක වන මුතූ මහේෂ්ට දැඩිසේ ආදරය කළ අතර, මේ නිසා ම මහේෂ් අතින් මුතූ අනාථ වෙයි.අප්පච්චී සහ අම්මා මේ සිදුවීම දැනගත් පසු මහේෂ්ගේ ඇවැස්ස නෑනණ්ඩිය වූ අර්මිලා වෙසෙන එංගලන්තය බලා තම පුතු පිටත් කර යැවීමට කටයුතු කරයි.එහිදී අර්මිලා ගේ ඇසුර නිසා මුතු පිළිබඳව අමතක කර දමන මහේෂ් අර්මිලා සහ විවාහ වෙයි.වසර අටකට පසු මහේෂ් සිය මවු රටට යළි පැමිණෙන්නේ සිය බිරිය සමගිනි. එහිදී ඔවුනට මුතු සහ සුරංග මුණ ගැසේ.ගුණපාල තුරු වදුලු අතරින් රිංගා මුතු හා සුරංග වෙත ආවේ වට පිට හොඳින් පිරික්සමිනි. දෑත් පිටිපසට සිටින සේ රඳවාගෙන ඔවුන් සමීපයටම පැමිණි ඔහු මෙතෙක් සඟවාගෙන තිබූ පොදියක් සුරංග අත තැබුවේ ය. සුරංග මුතු දෙසත් මුතු සුරංග දෙසත් බැලුවේ පුදුමයට පත්වී ගෙන ය.“මොනවද මේ... මේ කවුද දුන්නේ?” ගුණපාල හිස කසමින් කපටි හිනාවක් පා මුතු දෙසට ගෙල දිගු කළේ ය.“උඹට කතා කරන්න බැරිද ගුණපාල? කවුද මේ පොට්ටනියක් දුන්නේ?”“කවුද ඉතින්? බේබි මහත්තය මිසක්කා ඔය රට බඩු මොනවද කියල නම් මං දැක්කෙ නෑ...”“හරි ගුණපාල අයිය යන්ඩ...”මුතු සුරංගට තවත් වචනයකට ඉඩ නොතබා ගුණපාල පිටත් කර හැරියේ ය.“මට හිතුණා කනේ පාරක් ගහල මේකෙන්ම දමල ගහල පන්නන්ඩ...”මුතු නිහඬව බලා සිටියේ සුරංගට තමාගේ වචනයක් හෝ ඇදට පෙනේවි යැයි සිතුන නිසා ය.“මං කිව්වේ... මොකද්ද ජල්ලියක් අල්ලන්න කියල...”සුරංග බඩු පොදිය ගෙට ගොඩවීමටත් පෙර බිමට හැළුවේය. චීස් ටින්, චොකලට් , බීම බෝතලයක්... මුතු පිළිකුල් නෙතින් ඉවත බලාගත්තා ය.“අපි මේවා කෑවා කියල හිතයි... චº අපරාදේ... අරූගේ ඔළුවේ ගහන්ඩයි තිබුණේ?“ඕන නෑ... උගෙ ඔළුවේ ගහල වැඩක් නෑ. අපිට කළු ගලේ ඔළුව ගහන්ඩත් බෑ. ඉන්ඩ...”මුතු සියලු කළමනා එකතු කර යළි පොට්ටනිය සකසා, ලැසි ගමනින් දොළ පහර වෙත ගියා ය. සුරංග සිතූ පරිදිම ඕ මොහොතක් පමා නොවී සියල්ල ගලා යන දොළ පහරට විසි කළා ය.“මළ ඉලව් තෑගි...” යි මතුරමින් ඒ ලෙසම මුතු ගෙට ගියේ රාති‍්‍ර ආහාරයට යමක් පිළියෙළ කිරීමට ය.අර්මිලා කාමරයට පැමිණ තත්ත්පර කිහිපයක් මහේෂ් දෙස බලා සිටියේ කුතුහලයෙනි. දෑත් ළය මත බැඳගෙන ඔහු වහළය දෙසට නෙත් යොමා ගෙන කල්පනා කරමින් සිටියේ ය.ඔහු සිරුරින් යහන මත දිගාවී සිටිය ද මනස නතරව තිබුණේ මුතු ළඟ ය. ඇය හා එකම වචනයකුදු දෙඩීමටවත් අවස්ථාවක් උදා නොවුණ අයුරු? සුරංග මුතුගේ සමාගමය තවත් අයකුට පැවරීමට සූදානම් නැති බව මහේෂ් ඒ ඉරියව් තුළින් වටහා ගත්තේ ය.තමා අතින් කොතෙක් වැරැදි සිදුවූවද ඇය අන්සතු බිරියක් බවට පත්වී සිටිය ද, තම සිතේ යටපත්ව තිබූ පෙ‍්‍ර්මය ඉතා බලවත් යැයි ඔහුට තේරුම් ගියේ ය. අද ඊයේ සිදුවූවාක් මෙන් මුතු දුටු පළමු මොහොතේම සියලු බැමි ළිහිල් වූවා යැයි මහේෂ්ට සිතුණි.“මහේෂ් මොකද්ද ප‍්‍රශ්නය?”අර්මිලා යහන මත වාඩි වී ඔහුගේ හිස කෙස් අතර මුදු ලෙසින් ඇඟිලි තුඩු යැව්වාය. මහේෂ් අර්මිලා දෙස බැලුවේ දයාබර සිනහවක් මුවට නඟා ගෙන ය. “නෑ මොනවත් නෑ අර්මි...”මහේෂ් ඈ සිටින පැත්තට හැරුණේ ය.“ඇයි නැත්තේ? ඔයා හරි වෙහෙසකාරී විදිහට ඉන්නේ? අද උදේ හොඳට කෑම කෑවෙත් නෑ. මං එක්ක හොඳට කතා කළෙත් නෑ.”“අර්මි...”ඒ හඬ වඩාත් ආදරණීය විය. ඔහු ඇගේ සුරත ගෙන ළය මත තබා ගත්තේ සිත තුළ දැවෙන ප‍්‍රශ්නය නොහැඟෙන්නට ය.“ඔයා මං හින්ද හරියට කරදර වෙනවා...”මහේෂ් ගේ අවංක බව අර්මිලාට වහා තේරුණි. තම සැමියා මොකක්දෝ පීඩනයකට හසුවී ඇති බව අනුමාන කළද එය කුමක්දැයි ඇයට තේරුම් ගැනීමට අපහසු විය.මහේෂ් අර්මිලාගේ රන්වන් පැහැති හිස කෙස් සමඟ නිදහසේ අතැඟිලිවලට සෙල්ලම් කිරීමට ඉඩ හැරියේ ය. ඇය පූස් පැටියකුටත් වඩා අහිංසක, දඟකාර හා සුරතල් බවෙන් යුතු වීම ඔහුගේ සිත පීඩාවට පත් කරවීය.ඇය දරදඬු වූවා නම්, සැරපරුෂ වූවා නම්, අඩුම තරමේ අවශ්‍ය ප‍්‍රමාණය ඉක්මවා සමාජශීලී වූවා නම්, ඔහුගේ තීරණ ගැනීම හා අදහස් මෙයට වඩා පරස්පර විරෝධීවන්නට ඉඩ තිබුණි.එහෙත් අර්මිලා තවත් යුවතියකට සමාන කළ නොහැකි තරමේ යහගුණ පිරි අයෙකි. ඔහුට කරන්නාවූ සත්කාර හා දෙන ලද රැකවරණයම එය සනාථ කරවයි.එංගලන්තයේදී අර්මිලා හා ගත කළ ජීවිතය මිහිරි නොවූ බවක් කොතැනකදීවත් ඔහුට මතකයක් නොමැත. එහෙත් සියල්ල කෙමෙන් වෙනස් වන්නට පටන් ගත්තේ පුරා වසර විසි දෙකකට වැඩි කාලයක් ගත කළ මේ පරිසරයට පය තැබූ මොහොතේ සිටය.මිය ගිය අතීතය, රූක්ෂයක් දළු ලා වැඩෙන්නාක් මෙන් හිස එසවීම අරුමයක් නොවේ. මුතු පිළිබඳව මතකයක් නොව ඇය දැන් සජීවීව ඉදිරියේ හැසිරීම බලාපොරොත්තු නොවූ තරමේ අර්බුදයකට මුහුණ පෑමකි.“උඹ මුතුගෙන් බලාපොරොත්තු වන්නේ කුමක්ද?” මහේෂ් අර්මිලා ගේ මුව දෙස බැලුවේ සැකයෙන් ය. ඇගේ අඩවන් වූ දෙනෙත් නිවී සැනහී නිසලව තිබේ. එසේ නම් එසේ ඇසුවේ තමාගේ ම යටි සිත විය යුතු ය. “මා බලාපොරොත්තු වූයේ කුමක්ද? මහේෂ් යටි සිතෙන් ප‍්‍රශ්න කළේ ය. තමා කළ පාපයනට ගොදුරු වී ජීවිත කාලයම පසුතැවිලි වෙමින් අසරණ වූ කාන්තාවක් දැකීමට ද?”“නැත. මා බලාපොරොත්තු වූවේ අතීතය අමතක කර ජීවිතය හැඩ ගස්වා ගත් මවක් දැකීමට ය.”“එසේ නම් තවදුරටත් ඇය ගැන ආශාවක් ඇති කරගන්නේ කුමක් නිසා ද?”මුතු සුරංග හා ජීවත්වීම මහේෂ්ට දරාගත නොහැකි ය. ඇය තමා සතු වස්තුවක් බව සිතේ මුල් බැස තිබූ අවදියේ නම්, ගම්මානයේ කිසිවකුට ඇය දෙස බැලීම පවා තහනම් වී තිබුණි.අර්මිලා තමාගේ බිරිය වී සිටියදී කෙලෙසකවත් මුතු ලබාගැනීමට තබා, සිතීමටවත් හැකියාවක් නොහැකි බව සක්සුදක් සේ පැහැදිලි වුවත්, ඇය ගැන ලෝභය...මේ ලෝභ සිත වළක්වා ගන්නේ කෙසේද?“මහේෂ්?”මහේෂ් තිගැස්සී අර්මිලාගේ මුහුණ දෙස බැලුවේය. ඈ දෙනෙත් විසල් කර ඔහු දෙස නෙත් යොමා සිටී. ඇගේ බැල්මේ ඇති අමුත්ත, ඔහුගෙන් කිසිවක් අය දින බවක් පෙන්නුම් කරයි.“ඇයි අර්මි?”“මට ඔයාගෙන් කාරණයක් අහන්න තියෙනවා...”“කාරණයක්? මොකද්ද?”තම උගුර කට පමණක් නොව සිරුර ද හිරි වැටී යනු මහේෂ්ට දැනුණත්... ඔහු එක එල්ලේ අර්මිලා දෙස බලා සිටියේ නොසැලුණ අයුරින් ය.“මහේෂ්... අද හවසට අපි ඇවිදින්න යමු ද?”“ඇවිදින්න, කොහෙද?”“අර ඔයාගේ යාළුවො ඉන්න වත්තට යමු?”මහේෂ් කොතරම් කලබලයට පත් වූවාද කිවහොත් එකවරම කඳ කෙළින් වූවේය. වහා රවුමක් පෙරළී හරියට අර්මිලාට මුහුණට මුහුණ දී වාඩි වී අර්මිලා දෙස බලා සිටියේ පුදුමයෙනි.“මොකද මේ? මහේෂ් මොකද ඔයා කලබල වෙලා... පුදුම වෙලා?”“ඇයි ළමයෝ ඔයා එදා කිව්වනේ ආපහු නම් යන්න කැමැති නෑ. මං හින්දයි මේ දුරවත් ආවේ කියලා. ඉතින් පුදුම නොවී පුළුවන්ද?”“ඔව් ඒත් මං ආසයි. දොළේ නාන්න ආසයි. අර ගෑනු ළමයටත් මම ආදරෙයි.” යළි ඇය හමු නොවෙමියි හදවත හා තර්ක කරමින් සිටි ඔහුගේ සියලු බැමි ළිහිල් වී මුතු දැකීමේ ආශාව ඉවුරු තලා යන්නට විය.මුතු බැලීමට ආශාව ඇත්තේ ද, දොළේ නෑමට කැමැත්ත තිබෙන්නේ ද අර්මිලාට බව මහේෂ් සිත රවටමින් කල්පනා කළේ, එය අම්මා හා අප්පච්චිට ද ඉදිරිපත් කළ හැකි ආයුධයක් බව සිතා ගනිමින් ය.අර්මිලා විසින් ම මේ ප‍්‍රශ්නය දෙමව්පියන් වෙත ඉදිරිපත් කළා නම් වඩා හොඳ වුවත්, තමාගේ මව අර්මිලා වළක්වා ගැනීමට සියලු පියවර ගන්නවා නොඅනුමාන ය. තමාගේ කැමැත්ත ලබා ගත් සැණින් අර්මිලා යහනෙන් බැස, නාන කාමරය වෙත දිව ගියා ය.රළු ගමනකට සුදුසු පරිදි ඩෙනිම් කලිසමකින් හා කහ පැහැති සැහැල්ලු ටී ෂර්ටයකින් සැරසී, අර්මිලා ඔහු වෙතට දිවවිත් දෑත් දෙපසට පෑවාය. ඇගේ උරහිසේ එල්ලුන ගමන් මල්ල පිරී තිබුණි.“මොනවද මේ? මහේෂ් විමසුවේ විමතියෙනි.මතු සම්බන්ධයි</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=av0812076</link>
    <topic>ගුවනේ සිට මුළු නුවරම සිරි නරඹමු</topic>
    <author>රෝහණ වෙත්තසිංහ</author>
    <content>නෙහාරා යුග දිවියටමරු වසඟයෙන් ගැලවුණු තවත් සුපිරි නිළියක්‘මෙගා’ කියන්නේ දවස් පහේම එකම ඇඳුම අඳිනවා වගේ වැඩක්‘සියති’න් කලාකරුවන්ට කර්තෘ භාග පිදෙතිමහේෂ්... අද හවසට අපි ඇවිදින්න යමුද? (රසදුන නව කථාව)ගුවනේ සිට මුළු නුවරම සිරි නරඹමුත‍්‍රස්ත ප‍්‍රහාරයෙන් ‘බොලිවුඩ් හදවත’ කැළඹෙයිකොහොමද තොරතුරුලොකුම හොඳමවෛද්‍ය වෘත්තියම තෝරාගත් අක්ක නඟාලා - අම්මල දූලා‘කසාවතින් රන් පන්හිඳ’ නින්නාද වූ වගයිරූ විසිතුරුසිංගප්පූරු චාරිකාවක අත්දැකීම්මෙහි මුල් කොටස ගිය සතියේ පළවියසතුට-විනෝදය දැනුම- සෙවිල්ලමේ සිංගප්පූරුවේ ප‍්‍රබල තේමා පාඨයකි. නිකම්ම විඳීන්නන් වාලේ සතුටක් – විනෝදයක් ලැබ ගෙදර යන්න නොදී ඔවුහු හිතන්නට ද යමක් ඔළුවට දමති.Singapore Skyflyer ගුවන් පියාසරයසිංගප්පූරුවේ විනෝද ඉසව් අතරට අලුතින්ම එක් වූ ස්කයි ෆ්ලයර්(Sky Flyer) හෙවත් ගුවන් පියාසරයේ රවුමක් ගියද ජුරොන් බර්ඩ්ස් පාක් (කුරුලු පාරාදීසය) හෝ සිංගප්පූරු සතුන් වත්ත වෙත ගියද ඔබට ඒ බැව් හැඟෙනු - දැනෙනු ඇත.සිංගප්පූරුවේ රැෆල්ස් ඇවනියු හි සැදි ගුවන් පියාසරයට තවම අවුරුද්දක් වත් නැත. එහෙත් ඒ සම්බන්ධයෙන් උදම් අනන්නට ඔවුන්ට බොහෝ කරුණු ඇත.ලොව ලොකුම ගුවන් පියාසරය මෙයයි. තට්ටු 42 ක ගොඩනැඟිල්ලකට උසට සමාන උසක් කරා ගමන් කරන මෙහි උස මීටර් 165 කි. පස් මසක් ඇතුළත (විවෘත කැරුණේ 2008 මාර්තු 01 දා) . ප‍්‍රවේශ පත‍්‍ර දස ලක්ෂයක් විකිණී තිබේ.මෙහි මඟීන් 28 දෙනකුට යා හැකි මැදිරි 28 කි. හොඳට ඉඩ පහසුව ඇති වායු සමීකරණය කරන ලද මේ එක් මැදිරියක් දිගින් මීටර් 7කි. පළලින් හා උසින් මීටර් 4කි.හාත්පස හොඳින් නැරඹිය හැකි මෙහි කවුළු හිරු කිරණින් පීඩා නොපැමිණෙන සේ ආරක්ෂිතය (UV Protected). බි‍්‍රතාන්‍යයේ ඇති ‘ලන්ඩන් අයි’ ද මීට සමානය.එහෙත් මෙහි ඇති වෙනස සිංගප්පූරුව පුංචි රටක් නිසා මෙහි දේශ සීමාවන්හි වූ මැලේසියාව, ඉන්දුනීසියාව වැනි රටවල ද ඡායා මාත‍්‍රයක් නෙතට හසුකර ගැනීමට හැකිවීමයි.විනාඩි 30 ක් පුරා යන මේ ගමනේ දී දැවැන්ත ගොඩනැඟිල,ි කී‍්‍රඩාංගණ, මැරිනා බේ හා කලන්ග් ගංගාව හරහා ඇදෙන නැව්, බෝට්ටු පුංචි පුංචි ආකෘතීන් සේ පෙනේ. මේ ගමන පුරාවටඅප දැනුම්වත් කරන තොරතුරු ශබ්ද විකාශන යන්ත‍්‍රයක් මඟින් නිරතුරුව ඇසේ.අපට මඟ පෙන්වන ඔගස්ටා ද ඊට අමතරව බොහෝ තැන් පෙන්වමින් අපට තව තවත් විස්තර සපයයි. ඔහු ගුවන් පියාසරයට නැඟි මොහොතේ සිට පුන පුනා කතා කළේ ‘ෆෝමියුලා වන්’ කාර් රේස් සඳහා ඒ අසලින්ම තැනූ අලුත්ම ධාවන පථය ගැනය.ගුවනේ සිට දිස්වෙන පාපන්දු කී‍්‍රඩාංගණයපසුගිය සැප්තැම්බරයේ එහි ධාවන තරග පැවැති අතර මේ මංගල වෑයම ඔවුන් තුළ බලාපොරොත්තු දල්වා ඇති සැටියෙකි.නිරිතදිග පැත්තෙන් දිස්වූයේ සෙන්ටෝසා දූපතයි. ඒ පසින්ම නව ආර්ථික කලාපයක් සඳහා ඉදිවෙමින් පවතින ගොඩනැඟිලිය. එවැනි ඉදිකිරීම් රැසක් මෙහිදී දැකගත හැකිවිය.ඩිජිටල් කැමරා අතැ’තිව සිටි අප නඩයේ හැමදෙනකුගේම ඇසට ඉස්පාසුවක් නැත. එසේම මේ මැදිරිය තුළ සිටිය දී මතක සැමරුමක් සඳහා ඡායාරූපයක් දෙකක් ගැනීමට ද අමතක කළේ ද නැත.මෙහිදී වඩාත් මා සිත්ගත් දර්ශනයක් වූයේ වයඹ දිගින් දිස්වූ ‘මැරිනා බේ’ හී ඉදිකළ පාවෙන පාපන්දු කී‍්‍රඩාංගණයයි. එහි පසෙක පෙ‍්‍ර්ක්ෂකාගාරයයි. කී‍්‍රඩා පිටිය මුළුමනින්ම ඉදිවී ඇත්තේ ජලය මතය.අප හැමකෙනකුම වගේ ඔගස්ටාගෙන් එකහෙළා ඇසුවේ පාපන්දුව ජලයට වැටෙන්නේ නැද්ද කියායි. එතෙක් අප හරිහැටි නුදුටු පිටිය වටා ඇති ආරක්ෂිත දැල් වැට ඔහු දක්වා සිටියේ එවිටය. ඒ සා උසකින් පාපන්දුව විසිවී යා නොහැකි බව අපට ද ඒත්තු ගැන්විණි.මේ ගුවන් පියාසරයේ මැදිරි හරහා යන ගමන සිංගප්පූරු වැසියන් හඳුන්වන්නේ අතීතය – වර්තමානය ඔස්සේ අනාගතය කරා යාමක් ලෙසය. මේ කාලත‍්‍රයටම අයත් කරුණු මෙහිදී අපට දැකගැනීමට හැකිවූ බව ද සැබෑවකි.නෙත - සිත පිනවා ගුවන් පියාසරයෙන් හෙවත් ස්කයි ෆ්ලයරයෙන් බැස එන මඟීන්ට තවත් අපූරු තැනක අනිවාර්යයෙන්ම නැවතීමට සිත්දෙනු නිසැකය.ඔරන් - උටන් ලා සමඟ උදේ ආහාර වේලට එක් වී.ඒ ෆිෂ් රිෆ්ලෙක්සොලොජි (Fish Reflexology) හෙවත් පාද සම්බාහනය සඳහා වෙන්වූ කුටියයි. මෙහි සාමාන්‍ය පාද සම්බාහනය ද කෙරුණ ද වැඩිදෙනකුගේ මනාපය මාළුන් ලවා කැරෙන පාද සම්බාහනයේ පහස ලැබීමටයි.මෙහි කෘති‍්‍රමව තනා ඇති නොගැඹුරු දිග අතට තැනුණු තටාක තුනකි. මේ තටාක තුනේ තුන් ආකාරයක මාළු පීනමින් සිටිති.පුංචි, මධ්‍යම හා ලොකු වශයෙනි.පාද හොඳින් සෝදාගත් පසු කලිසම දණහිස තෙක් නවාගෙන එම තටාකයක ගැට්ටේ වාඩිවී පාද වතුරේ දමාගෙන සිටිය යුතුය. ඉන්පසු මාළු අහින කකුල වටා රංචු ගැසේ. උන් කකුල වටේ දැවටෙමින් කොටනවා දැනේ. එය රිදුම් නොදුන්න ද මුලදී මහත් කිතියක් දැනේ.අප පුංචිම තටාකයට පා ඔබාගෙන සිටි නිසා දරාගෙන සිටිය හැකි විය. අප නඩයේ සිටි ඉන්දීය මාධ්‍යවේදිනිය වරක් කෑගසාගෙන එළියට පැන්නේ අනෙක් අය ද තිගස්සමිනි. බැලින්නම් ඈ මුල්වරටම කකුළ දමා ඇත්තේ ලොකුම මාළු සිටින තටාකයට ය. පසුව ඇය අප සිටින තැනට ආවේ විමතිය පළ කරමිනි.මගේ සිත අතීතයට ඇදී ගියේ කතරගම මැණික් ගඟ මතක් වීමෙනි. මැණික් ගඟේ නාන්නට යන බැතිමතුන්ට නම් මේ මාළුන්ගේ පහස අමුතු දෙයක් නොවනු ඇත. එහෙත් එරට සතුන්ගේ ලෝකයට ගියවිට නම් අප අත්විඳ නොමැති බොහෝ නැවුම් දෑ නෙත ගැටේ.ඔරන් – උටන් ලා සමඟ කැලෑ පරිසරයක සිට උදේ ආහාරය ගැනීම මෙම සතුන් වත්තේ එන එක් ජනප‍්‍රියම අංගයකි.අපේ මාර්ගෝපදේශකයා ඔගස්ටා (Augustar)‘ටුමාරෝ බ්‍රෙක්ෆස්ට් විත් ඔරන් – උටන් ‘ කියන විට මේ මොනවගේ දෙයක් විය හැකිදැයි මම පුදුමවීමි.හෙක්ටයාර් 28 ක වපසරියක ඇති මේ සිංගප්පූරු සතුන් වත්තේ දැකිය හැකි විශේෂ ලක්ෂණයක් නම් සතුන්ට ඇති නිදහසයි. උන් කූඩු කරගෙනකිඩ්ස් වර්ල්ඩ් හි විනෝදවෙන දරුවෝ. සිටිනවාට වඩා නිදැල්ලේ හැසිරෙන්නට හැර සංචාරකයන්ගේ මනදොළ සපිරීම ඔවුන්ගේ එක් අරමුණකි. සතුන්ට සමීපව ඡායාරූප ගැනීමට බොහෝ සංචාරකයන් සැදී – පැහැදෙනු අපටද ඇස් පනාපිට දැකගත හැකිවිය.ඔරන් –උටන් ලා කෑමට පැමිණෙන්නේ උදෑසන 9ට පමණය. උන්ට කෑම දීමට සකසා ඇති අට්ටාලය අසලම සත්වලෝලීන් සඳහා වූ භෝජනාගාරය වේ. කැලෑ පරිසරයට ඇරුණු මෙය බෙහෙවින් ම දැවයෙන් නිර්මාණය වී ඇත. වටේටම ඇත්තේ ලී කණුය.එක්තරා සංඥාවකින් පසු ඔරන් –උටන්ලා ගස් අතර බැඳි වයර දිගේ එන අපූරුව කාගේත් මුවගට සිනාවක් නංවයි. භෝජනාගාරයේ සිට කෑම කමින් සිටින පිරිසට ද උන්ට කෑමට දීමට අවස්ථාවක් ලැබේ.ඉන්පසු ඡායාරූප ගැනීමේ වාරයයි. කැමරාවක් නොමැති කෙනකුට එතැන සිටින කැමරා ශිල්පියකු ලවා ඡායාරූපයක් ගෙන සැණෙකින් සුළු මුදලක් ගෙවා එහි මුද්‍රිත පිටපතක් ද ලබාගත හැකි ය.සිංගප්පූරුවේ බොහෝ සංචාරක ස්ථානවල මේ සිරිත් දක්නට ලැබේ.එළිමහන් රංග පීඨයකදී දක්නට ලැබුණු ‘රේන්ෆොරස්ට් ෆයිට්ස් බැක්’ (වැහිවනාන්තර ජයගනී) නමැති සත්ව දර්ශනය ද මනබඳින සුළුය. වැහි වනාන්තර විනාශ කිරීමේ ආදීනව කියාදෙන ගමන්ම කුරුල්ලන්ගේ, වඳුරන්ගේ හපන්කම් මෙහිදී දක්නට ලැබේ. නාට්‍යානුසාරයෙන් පෙළගැස්වෙන මේ සියලු සිදුවීමක් ම සංචාරයකයන් ගේ අමන්දානන්දය පිණිස ම වේ.කතාකරන පමණක් නොව සිංදු කියන ගිරවා මෙහි එන එක් අපූරු දර්ශනයකි. ඌ මැලේ භාෂාවෙන් එරට ජනප‍්‍රිය ගීතයක පද කීපයක් මයික‍්‍රපෝනය ඉදිරියේ හඬ නඟා කියයි.ගිරවා මෙහෙයවන්නා එම ගීතය හයියෙන් කියන ලෙස නරඹන්නන්ගෙන් ඉල්ලීමක් කරයි.ඉන්පසු ඔහු ‘බලන්න ඔයගොල්ලන්ට වැඩිය කොතරම් මිහිරියට මේ සුගී (ගිරවාගේ නම) සිංදු කියනවා දැයි’ පවසමින් ඌට මයික‍්‍රෆෝනය දිගු කරයි.මේ හැමදෙයක්ම කැපවීම, වුවමනාව මත සිදුවූ දේය.සිංගප්පූරු ජාතිකයන් සෑම කෙනකු තුළ ම පාහේ මෙසේ තමාගේ කාර්යය සිත්ගන්නා අයුරින් කිරීමේ වුවමනාව තිබේ.සතුන් වත්තේ එක් පසෙක සිට ඉහළ සෙල්ටාර් ජලාශය ඔස්සේ තවත් පෙදෙසක් කරා ගිය බෝට්ටු ගමනේදී අපට විස්තර ගෙන ඒම සඳහා එක්වූ යුවතිය ද එවැන්නියකි.සතුන් වත්තට එක් වූ නවාංගය රෙන්ෆොරස්ට් - කිඩ්ස් වර්ල්ඩ්.වරෙක අප ගමන් ගන්නේ ඔවුන්ට ලැබුණු අලුත්ම මෝටර් බෝට්ටුවක බව ඈ පවසයි. වරෙක ඈතින් පෙනෙන වැහි වනාන්තර ආරක්ෂා කැරගත් අයුරු කියයි. ජලයේ අගය කියයි.කෙසේ හෝ බෝට්ටුවේ ගමන් ගත් කිසිවකු ඇගේ කතාවට ‘හූමිටි’ නොතැබූ බව දුටු ඇය අපගෙන් ඇසුවේ ‘නුඹලට මා කියන දේවල් නීරසද? මා ඒවා ඉදිරිපත් කරන විදිය වෙනස් කළ යුතුද? යන්නයි.මේ සංචාරක ස්ථාන හැමෙකකදීම පාහේ මොනෝ රේලයකින්, හෝ බසයකින් ගමන් ගනිද්දී තොරතුරු ගෙන ආවේ යුවතියන් ය. ඔවුන් ඉතා කාර්යක්ෂමය.මේ බෝට්ටු ගමනින් පසු අප ළඟාවූයේ සතුන් වත්තට එක්වූ අලුත්ම කොටසටයි. ඒ ‘රේන් ෆොරස්ට් කිඩ්ස් වර්ල්ඩ්’ ය. (වැහි වනාන්තරය – පැංචන්ගේ ලෝකය) ඉතා දැකුම්කළු අයුරින් මේ අංශය නිර්මාණය වී තිබේ.අප රටේ බොහෝවිට අමතක කර දමන කොටසකි. ළමා පරපුර. එහෙත් සිංගප්පූරුවට පවුල් පිටින් එනවා දැකීම ඔවුන්ගේ අභිලාෂයයි. සිංගප්පූර් එයාලයින්ස් ගුවන් සේවය ගමනාරම්භයේ සිටම ළමයින් වෙනුවෙන් එම විශේෂත්වය දක්වා තිබේ.ගුවන් යානය තුළදී කුඩා දරුවන්ට විනෝදවීමට පරිගණක කී‍්‍රඩා රැසක් හඳුන්වා දී ඇත. ’රේන් ෆොරස්ට් කිඩ්ස්’ හී වැහි වනාන්තරයකදී දක්නට ලැබෙන බොහෝ දෑ කෘති‍්‍රමව මවා ඇත.කඹයක ආධාරයෙන් ගඟක් හරහා ගමන් කිරීම, වැනි කායික කි‍්‍රයාකාරකම් පමණක් නොව ගහකොළ හා සතුන් ගැන දැනුම්වත් කරන අංශයක් ද මෙහි ඇත.මෙවන් අපූරු කෘති‍්‍රම මැවීමක් ජුරොන්ග් බර්ඩ් පාර්ක් හි ද දක්නට ලැබේ. කුරුලු ලෝකයේ අසිරිය නරඹමින් යන ඔබේ ගිමන නිවන එක් නවාතැනක් වන්නේ මේ කෘති‍්‍රම දිය ඇල්ලයි.මීටර් 30 ක් උස මේ දිය ඇල්ල මිනිස් ශ‍්‍රමයෙන් තනන ලද ලොව උසම දිය ඇල්ල ලෙස සැලකේ. අග්නිදිග ආසියාවේ ඇති ලොකුම කුරුලු පාරාදීසය වන්නේ ද ජුරොන්ග් බර්ඩ් පාක්ය.සිංගප්පූරු යන කෙනෙකු යම් සිහිවටනයක් රැගෙන යෑමට සෝන්යන් වීදියේ මුස්තාෆාස්, චයිනා ටවුන් හෝ ලිට්ල් ඉන්දියා වෙත ද නොවැරැදීම යනු ඇත.සාප්පු සවාරියක් යන අදහස මුළුමනින්ම සැබෑ කරන තැනකි මුස්තාෆාස්. එහි නැත්තේ මොනවාද? රත්රන් බඩු, ඔර්ලෝසු, ඉලෙක්ටි‍්‍රක් බඩු, ඇඳුම් –පැළඳුම්, සුවඳ විලවුන් , ගෙදර-දොර බඩු, මෙකී නොකී සැම දෙයක් ම මෙහි ඇත.සත්ව හපන්කම් සමඟ නාට්‍යානුසාරයෙන් සිදුවීම් පෙළගස්වන එළිමහන් රංග පීඨය.මෙහි අනෙකුත් සාප්පු සංකීර්ණවල මෙන් මනා ලෙස අලෙවි භාණ්ඩ ප‍්‍රදර්ශනයේ තබා නැත. බඩු මුට්ටු හා රාක්ක නිසා ඉඩකඩ ද ඇහිරී තිබේ. එහෙත් සෙනඟ නම් අඩුවක් නැත. තට්ටු ගණනාවකින් යුතු මෙහි එක් එක් අංශ සඳහා යෑමට විදුලි පියගැටපෙළකි.විශාල ප‍්‍රදේශයක් කරා විසිරී –පැතිරී මේ සාප්පු සංකීර්ණයට යන කෝඩුකාරයකුට පිටවෙන තැනක් සොයාගැනීම දුෂ්කර කටයුත්තකි. මා මෙන්ම අපේ මාධ්‍ය සගයන් ද අප හමුවීමට කතිකා කරගත් තැනට එන්නට පමාවූයේ මෙසේ සුළු වේලාවක් සාප්පු සංකීර්ණය තුළ ‘අතරමංවූ‘ හෙයිනි.අප එහි ගිය දින සිංගප්පූරුවේ සුළු රැකියා කරන බංග්ලාදේශ ජාතිකයන් ගෙන් ඒ වටපිටාව අතුරු-සිදුරු නැතිව පිරී තිබිණි.බඩුමුට්ටු ගණන් බැලීමේ දී ඉලෙක්ටෙ‍්‍රානික භාණ්ඩ වුව (ඩිජිටල් කැමරා, මොබයිල් ෆෝන් හැර) එතරම්ම ලාබයයි සිතිය හැකි නොවේ.1967 දී නිදහස ලද සිංගප්පූරුව දසක සතරක පමණ කාලය තුළදී ලබා ඇති දියුණුව සුළුපටු නොවේ. චීන, මැලේ, ඉන්දීය මේ සියලු ජාතීන් මෙහි විසුව ද ඔවුන් අතර සමඟිය ගොඩනැඟී තිබීම මේ ජයග‍්‍රහණයේ පදනමයි.ඔවුන් රටට ආදෙර්ය. එහි දියුණුවට උරදෙති. කැපවෙති. සියරට ගැන ආඩම්බරයෙන් කතා කරති. පොදු වස්තූන් රැකගැනීමේ අගය දනිති. නැතිනම් එක්තරා අවදියකදී ධීවර දූපතක් ලෙස සැලකූ සිංගප්පූරුවට නව සහස‍්‍රකය වනවිට සිංහ සෙයියාවෙන් නැගී සිටීමට වෙන හයියක් කොයින් ද?රෝහණ වෙත්තසිංහවිශේෂ ස්තුතිය  ෂිහානා කාදර් මහජන සම්බන්ධතා කළමනාකාරිනී සිංගප්පූර් එයාලයින්ස්  Special Thanks Singapore Tourist Board Mr.Chow HWee Chia (General Manager / Singapore Air Lines)  </content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=av0812077</link>
    <topic>ත‍්‍රස්ත ප‍්‍රහාරයෙන් ‘බොලිවුඩ් හදවත’ කැළඹෙයි</topic>
    <author>සුජීව තේවහෙට්ටිගේ</author>
    <content>නෙහාරා යුග දිවියටමරු වසඟයෙන් ගැලවුණු තවත් සුපිරි නිළියක්‘මෙගා’ කියන්නේ දවස් පහේම එකම ඇඳුම අඳිනවා වගේ වැඩක්‘සියති’න් කලාකරුවන්ට කර්තෘ භාග පිදෙතිමහේෂ්... අද හවසට අපි ඇවිදින්න යමුද? (රසදුන නව කථාව)ගුවනේ සිට මුළු නුවරම සිරි නරඹමුත‍්‍රස්ත ප‍්‍රහාරයෙන් ‘බොලිවුඩ් හදවත’ කැළඹෙයිකොහොමද තොරතුරුලොකුම හොඳමවෛද්‍ය වෘත්තියම තෝරාගත් අක්ක නඟාලා - අම්මල දූලා‘කසාවතින් රන් පන්හිඳ’ නින්නාද වූ වගයිරූ විසිතුරුමෙය ලියන මොහොත වන විටත් (28 වැනිදා) ඉන්දියාවේ මුම්බායි නගරය තුළ පවතින්නේ අතිශය බිහිසුණු වාතාවරණයක්. මුම්බායි නගරයට පසුගිය 27 වැනිදා එල්ලවුණු ත‍්‍රස්ත ප‍්‍රහාරයෙන් සිදුවූ විනාශය කොතරම්දැයි දැන් ඔබ හොඳින්ම දන්නවා.ඉන්දියාවේ ප‍්‍රධානතම වාණිජ නගරය හැටියට සැලැකෙන මුම්බායි වෙතට එල්ල වූ මෙම බිහිසුණු ත‍්‍රස්ත ප‍්‍රහාරයත් සමඟම බොලිවුඩ් සිනමා කර්මාන්තය ද හෙල්ලුම්කා තිබෙනවා.බොලිවුඩ් සිනමාවේ කේන්ද්‍රස්ථානය බොම්බාය ලෙස එදා හැඳින්වූ මුම්බායි නගරය වීම මෙයට හේතුවයි.මෙම ප‍්‍රහාරය බොලිවුඩ් සිනමාවේ බිග් බී හෙවත් අමිතාබ් භච්චන් හඳුන්වන්නේ දරුණුතම සිදුවීමක් හැටියටයි. ප‍්‍රවීණ නිළි ශර්මිලා තාගෝර් පවසන්නේ මෙය මහා විනාශයක් ලෙස තමා දකින බවයි. මෙම සිදුවීම තමාට දැනෙන්නේ තමන්ගේම නිවස විනාශ වී යෑමක් හැටියට බවත් ඇය පවසනවා.“මුම්බායි නගරයට ත‍්‍රස්තවාදී ප‍්‍රහාරය එල්ල වීමෙන් චිත‍්‍රපට රූපගත කරන ස්ථාන කිහිපයක්ම විනාශ වෙලා තියෙනවා. තවමත් ත‍්‍රස්තවාදීන් නගරය පුරා සැරිසරමින් වෙඩි තියනවා. ප‍්‍රධාන පෙළේ හෝටල් කීපයක්ම අනතුරට පත්වෙලා. ඉතාම දරුණු තත්ත්වයක් තමයි, මේ මොහොතේ මතුවෙලා තියෙන්නෙ” ත‍්‍රස්ත ප‍්‍රහාරය එල්ල වෙමින් තිබෙන අවස්ථාවේදී තමා සතු වෙබ් අඩවියෙහි එම අදහස් සටහන් කර තිබුණේ අමිතාබ් භච්චන්.ත‍්‍රස්ත ප‍්‍රහාරය එල්ලවෙමින් තිබියදී ශර්මිලා තාගෝර් මුම්බායි නගරයට පැමිණ සිටියා. ඒ, රූපගත කෙරෙමින් තිබුණු අලුත්ම චිත‍්‍රපටයක දර්ශන කිහිපයක රඟපෑමටයි. එම දර්ශන තලය ත‍්‍රස්ත ප‍්‍රහාරයෙන් මුළුමනින්ම වැනසී ගොස් තිබූ බවයි, පැවසෙන්නේ.පසුගිය නොවැ. 26 දා එම චිත‍්‍රපටයේ රූපගත කිරීම් ඇරඹී තිබුණත්, මේ වන විට මතුවී තිබෙන අතිශය අවදානම් සහගත තත්ත්වය යටතේ එම වැඩ කටයුතු කරගෙන යෑමට අපහසු වී තිබෙනවා. නැවත රූපගත කිරීම් කවදා ආරම්භ කිරීමට හැකිවේ දැයි පැවැසීම අපහසු බවයි චිත‍්‍රපටයේ නිෂ්පාදකවරුන් පවසන්නේ.“මට මුම්බායි නගරය නුපුරුදු තැනක් නෙමෙයි. කාලයක් තිස්සේ මේ නගරයේ කෙරුණු රූපගත කිරීම්වලට මම සහභාගිවෙලා තියෙනවා. මේ වගේ දරුණු වාතාවරණයක් ඇති වෙනවා දැකීම හරිම අවාසනාවන්ත තත්ත්වයක්. මේ වගේ ත‍්‍රස්තවාදී ප‍්‍රහාර ඉක්මණින්ම නතර කරන්න ඕන.” ඉන්දීය ප‍්‍රසිද්ධ රැඟුම් පාලක මණ්ඩලයේ සභාපතිනිය ද වන ශර්මිලා ඉන්දීය ප‍්‍රවෘත්ති සේවයකට එලෙස පැවැසුවා.“මුම්බායි ආව හැමදාම වගේ මම නවතින්නෙ ත‍්‍රස්තයන් අල්ලා ගත්තු ටජ්මහල් හෝටලයේ තමයි. මීට අවුරුදු ගාණකට ඉස්සරදීත් මම මේ හෝටලයේ නවාතැන් අරගෙන ඉඳලා තියෙනවා. ටජ්මහල් හෝටලය ගිනිගන්නවා මම ඇස් දෙකෙන්ම දැක්කා. මට ඒ වෙලාවෙ දැනුණෙ මගේම නිවස ගිනිගන්නවා වගෙයි. මේ ප‍්‍රහාරය එල්ල වෙන්න කලින් දවසෙ මම මේ හෝටලයේ නැවතිලයි හිටියේ.අපේ ගුවන් සේවා ඇමැති ප‍්‍රෆූල් පටේල් මහත්මයාත් මේ හෝටලයේම හිටියා. එදා ඒ නිසාම දැඩි ආරක්ෂාවකුත් යොදවලා තියෙනවා මම දැක්කා. හෝටලයට ඇතුළු වෙද්දි මගේ බෑග් එකත් වෙනදාට වඩා හොඳට චෙක් කළා. එච්චර ආරක්ෂාවක් තියෙද්දි මේ වගේ ප‍්‍රහාරයක් එල්ල වුණේ කොහොමද කියල හිතා ගන්නවත් බැහැ.” ශර්මිලා තවදුරටත් පැවැසුවා.එම අනතුරුදායක අවස්ථාවේදී තම දරුවන් වන සායිෆ් අලි ඛාන් සහ සෝහා අලි ඛාන් ගැනත් සිහිපත් කරන්නට ඇය අමතක කළේ නැහැ. “සායිෆ් වගේම සෝහාත් පිටරටකට ගිහිල්ලයි හිටියේ. සායිෆ් මේ දවස්වල ඉන්නෙ ෆිලඩෙල්පියාවල. සෝහා ඉන්නේ කේප් ටවුන්වල. දෙන්නාම චිත‍්‍රපට රූපගත කිරීම්වලට ගිහින්.”ජනපි‍්‍රය චිත‍්‍රපට අධ්‍යක්ෂ ෆවුෂික් ඝටක් පවසන්නේ, “අපිට මේ වෙලාවෙ කිසිම දෙයක් කරගන්න බැහැ. මිනිස්සු සිය ගණනක් මේ වෙනකොටත් මැරිලා. මේක අපේ රටට විශාල පාඩුවක්. මේ තත්ත්වයෙන් කෙළින්ම පහර වදින්නේ බොලිවුඩ් චිත‍්‍රපට කර්මාන්තයටයි. දැන් බොහොමයක් චිත‍්‍රපට නිෂ්පාදකවරු උත්සාහ ගන්නේ ඒ අයගෙ චිත‍්‍රාගාර මුම්බායි නගරයෙන් පිට නගරයක පිහිටුවා ගන්නයි.ඒ වුණත් මේ තත්ත්වය යටතේ මොන පළාතක් වුණත් අනතුරුදායක තත්ත්වයකයි දැන් තියෙන්නෙ. මේ විදිහට දිගින් දිගටම ප‍්‍රහාර එල්ල වුණොත් මුම්බායි නගරය දැඩි අනාරක්ෂිත නගරයක් බවට පත්වේවි. මෙහෙම ගියොත් කිසිම සිනමා කරුවෙක් මුම්බායිවලට එන එකක් නැහැ. ප‍්‍රහාරය එල්ල වුණු මොහොතේ ඉඳලාම මම ගෙදරට වෙලා ටී.වී. එක බැලුවා. මුම්බායිවල නිතරම අපි ආගිය තැන් මේ ත‍්‍රස්තවාදීන් විනාශ කරලා තියෙන හැටි මම දැක්කේ ටී.වී. එකේ ප‍්‍රවෘත්තිවලින්.වයස අවුරුදු 14 දී මුම්බායි නගරයට පැමිණි ඇය, දැන් අතිශය ජනපි‍්‍රය නිළියක්. මීට අවුරුදු 20 කට කලින් බොලිවුඩ් සිනමාවට පිවිසෙද්දී ඇය වෙතින් දිස්වූ උතුරා හැලෙන තාරුණ්‍යය තවමත් ඇය වෙතින් ගිලිහිලා නැහැ. ඇයගේ රුව, ඇයගේ කටහඬ බොලිවුඩ් සිනමා රසිකයන්ට ගොඩක්ම සමීපයි. බාල, තරුණ, මහලු කවුරුත් ඇය ගැන කතා කරන්නේ ප‍්‍රසාදයකින්. මේ නිහතමානී නිළිය තමයි, තාබු.තාබු එදා මෙන්ම අදත් දක්ෂතා පෙන්වන නිළියක් බව නොදන්නේ කවුරුන්ද? දශක 2 කට වැඩි කාලයක් තිස්සේ බොලිවුඩ් සිනමාව නම්වූ අතිශය තරගකාරී ලෝකය තුළදී ඇයට තවමත් ජනපි‍්‍රයත්වයේ සහ ප‍්‍රවීණත්වයේ කිරුළ හිමිකර ගෙන සිටින්නට හැකිවී තිබෙන්නේ ඒ නිසයි. බොහෝ ජනපි‍්‍රය නිළියන් මෙන්ම තාබු ද තම වෘත්තිය ජීවිතය ආරම්භ කර ඇත්තේ දකුණු ඉන්දීය සිනමාවෙන්.“මම මුලින්ම රඟපෑවෙ තෙළිඟු චිත‍්‍රපටවලයි. ඉන් පස්සෙ තමයි, මුම්බායිවලට ආවෙ. මුම්බායිවල ඒ කාලෙත් තිබුණෙ ‘ක්ෂණික නූඩ්ල්ස්’ සංස්කෘතියක්. සමහර විට මම මුම්බායිවල ඉපදුණා නම් මගේ ජීවිතය සම්පූර්ණයෙන්ම වෙනස් වෙන්න ඉඩ තිබුණා. තාබු එහෙම කියන්නේ තමාගේ ජීවිතයේ අක්මුල් තවමත් දකුණු ඉන්දියාවෙන් ගැලවී නැති බව හඟවන්නයි. ඒ පදනම ශක්තිමත් නිසාදෝ ඇය තවමත් පවුලේ සාමාජිකයන්ට වඩාත්ම සමීපයි.“මම ගෙදර එන්න පරක්කු වුණොත් අම්මා සැරින් සැරේ කෝල් කරනවා. රෑ නවය පහුවුණාට පස්සෙ තමයි, අම්මා හිත කලබල කරගන්නෙ. ‘ඉක්මනට ගෙදර එන්න. ගෙදර ඇවිත් කෑම කන්න. ඔයා කෑම කන්නෙ කොහෙන්ද? ඇයි ගෙදරින් කන්නෙ නැත්තෙ?’ඔන්න ඔය වගේ ප‍්‍රශ්න තමයි අම්මා අහන්නෙ. තාබු සහ නිවෙස අතර ඇතිවී තිබෙන මේ දැඩි බැඳීමට හේතුව ඇයත්, ඇයගේ පවුලේ සියලුම දෙනාත් හැදී වැඩී ඇත්තේ දකුණු ඉන්දියාවේ කුඩා ගම්මානයක නිසා වෙන්නට ඇති.භාරතය තුළ පමණක් නොවෙයි. අන්තර් ජාතික මට්ටමින් පවා ඇගයුම් ලද තාබු තවමත් අවිවාහකයි. නමුත්, ඇය ඒ ගැන වැඩි විස්තර කියන්නට ඉදිරිපත් වන්නේ නැහැ.“විවාහය, කෙනෙකුගේ ජීවිතයට අවශ්‍ය දෙයක් තමයි. නමුත් ඕනැම කෙනෙක් කසාද බඳින්න ඕනෙ එයාගෙ කැමැත්තට මිසක්, වෙන කාගේවත් වුවමනාවට නෙමෙයි. මට විවාහයක් ඕනෙ නැහැ කියල හිතුණොත් මම බඳින එකක් නැහැ. මෙච්චර කාලයක් මම කසාද නොබැඳ හිටියෙ, මට විවාහයක් අවශ්‍ය නැහැයි කියල හිතුණ නිසයි.”තාබු එහෙම කිව්වට ඇය සැබෑ ජීවිතයේදී පෙම්වතියක් වෙලා හිටියා. ඒක රහසක් නොවෙයි. මෙතුවක් කාලයක් තාබු ගත කළේ අවිවාහක ජීවිතයක් වුණත්, ඇය ආදරයට ආදරය කළා. තාබුගේ ආදර ලෝකය ගැන පහුගිය අවුරුදු කිහිපය තුළදී නොයෙකුත් කටකතා පැතිරී ගියා. තනිකම හොඳයි කිය කියා හිටියත් ඇය එක් අවස්ථාවකදී අසම්මත පේ‍්‍රමයක පවා වෙලී සිටිය බවටත් නොයෙකුත් ආරංචි පැතිරී ගියා.සමහරු නම් කියන්නේ ගුජරාටි ප‍්‍රාන්තයේ සිටින ධනවත් වතු හිමියෙකු සමඟ තාබුගේ සබඳතාවක් තිබුණු බවයි.මේ හාදකම තවමත් පවතිනවාලු. තාබුගේ අලුත්ම පෙම්වතා ඔහු ද?කාලෙන් කාලෙට මගේ ජීවිතයට එක එක පුද්ගලයන්ව සම්බන්ධ කරල කතා හැදෙනවා. මේ අයගෙන් වැඩි දෙනා කෝටිපති ව්‍යාපාරිකයො. දැන් පැතිරිලා තියෙන කටකතාවෙන් කියන්නෙ මම වතු අයිතිකාරයෙක් එක්ක සම්බන්ධයි කියලා. මේ කතාව තමයි, මගේ ජීවිතයේ මම අහපු ලොකුම විහිළුව.” තාබු තරයේ ම කියා සිටින්නේ.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=av0812078</link>
    <topic>කොහොමද තොැතුරු</topic>
    <author/>
    <content>නෙහාරා යුග දිවියටමරු වසඟයෙන් ගැලවුණු තවත් සුපිරි නිළියක්‘මෙගා’ කියන්නේ දවස් පහේම එකම ඇඳුම අඳිනවා වගේ වැඩක්‘සියති’න් කලාකරුවන්ට කර්තෘ භාග පිදෙතිමහේෂ්... අද හවසට අපි ඇවිදින්න යමුද? (රසදුන නව කථාව)ගුවනේ සිට මුළු නුවරම සිරි නරඹමුත‍්‍රස්ත ප‍්‍රහාරයෙන් ‘බොලිවුඩ් හදවත’ කැළඹෙයිකොහොමද තොරතුරුලොකුම හොඳමවෛද්‍ය වෘත්තියම තෝරාගත් අක්ක නඟාලා - අම්මල දූලා‘කසාවතින් රන් පන්හිඳ’ නින්නාද වූ වගයිරූ විසිතුරුඅපේ ප‍්‍රවීණ නිළි මාලනී ෆොන්සේකාට ඉන්දියාවේ ගෝවේ පැවැති අන්තර් ජාතික සිනමා උලෙළේදී හොඳම නිළියට හිමි රජත මයුර සම්මානය හිමි වුණා.පසුගිය 02 වැනිදා සවස පැවැති මෙම සම්මාන උලෙළේ දී එලෙස අගැයීමට ලක්වූයේ ප‍්‍රසන්න විතානගේ අධ්‍යක්ෂණය කළ ‘ආකාස කුසුම්’ චිත‍්‍රපටයේ ප‍්‍රධාන චරිතය රඟපෑම වෙනුවෙනි.හැත්තෑව දශකයේ ජනප‍්‍රිය තාරකාවක සිට අද අමතකව ගිය නිළියක වටා ගෙතී ඇති කතා තේමාවක් ඇතුළත් ‘ආකාස කුසුම්’ ප‍්‍රසන්න විතානගේ, එච්.ඩී. පෙ‍්‍ර්මසිරි සහ ඉන්දීය චිත‍්‍රපට නිෂ්පාදක ශීකර් ප‍්‍රසාද් ගේ නිෂ්පාදනයකි.අපේ රටේ තවමත් ප‍්‍රදර්ශනය නොවුණු මෙම චිත‍්‍රපටයේ මංගල දර්ශනය කොරියාවේ පූසාන් චිත‍්‍රපට උලෙළේදී පැවැත්වුණි.‘පුංචි බබා’ චිත‍්‍රපටයෙන් රංගනයට පිවිසි මාලිනිය එදා මෙදා තුර චිත‍්‍රපට සිය ගණනක රඟපා දේශීය සිනමාවට විශිෂ්ට සේවයක් ඉටුකර ඇති අතර මේ නිසාම සම්මාන රැසකින්ම පිදුම් ලබා ඇත. රුසියාවේ ටෂ්කන්ට් සිනමා උලෙළේ දී පවා අගැයීමට ලක්වූ අපේ හෙළ නිළි රැජිනිය වූ මාලිනී ෆොන්සේකාට ‘රසඳුන’ උණුසුම් සුබ පැතුම්!නිමන්ති පෝරගේ අපේ හදවත්වල නොමැකෙන මතක සටහනක් වුණේ ඇගේ මදුරු කොයිල් වෙළඳ දැන්වීම නිසා. ඊට පස්සෙ විවිධ චරිත නිරූපණය කරමින් නිමන්ති රූපවාහිනි පෙ‍්‍ර්ක්ෂකයින් ගේ ළබැඳි හිතවතියක් වුණා.පසුගිය අවුරුදු දෙක තුන ගත්තොත් නිර්මාණවලින් නිමන්ති මුණ ගැසුණෙම නැති තරම්. ඒකටත් සුවිශේෂි හේතුවක් තිබුණා. ඒ ඇය ඇගේ පෞද්ගලික ජීවිතේ ගැන වැඩිපුර හිතන්න ගත්ත නිසා.ඇය යුගදිවියට ඇතුළත් වුණාට පස්සෙ නිමන්තිගේ එකම හීනය තිබුණේ යහපත් පවුල් ජීවිතයක් ගැන. දැන් ඇය අවුරුද්දක් වයසැති පුතෙකුගේ දරු සුරතල් බලන අම්ම කෙනෙක්. පසුගිය අවුරුදු දෙක ඇතුළත ඇය ටෙලිනාට්‍ය වලට නම් සම්බන්ධ වුනේම නෑ.”දැන් ඉතින් පුතාට අවුරුද්දක් විතර නිසා මට එයාව අම්මල ළඟ තියලා ෂූටිං යන්න පුළුවන්. හැබැයි උදේ ගිහින් හවස ගෙදර එන්න තමයි. එක රැයක්වත් පුතාව දාලා නම් ඉන්න බෑ. මේ දවස්වල ‘සිරස’ රූපවාහිනියේ විකාශය වන ‘සිටුගෙදර’ ටෙලිනාට්‍යයට මම සම්බන්ධ වුණේ ඒ නිසයි.ඒ අයත් එක්ක වැඩ කරන්න පහසුයි. උදේ ගිහින් හවස ගෙදර එන නිර්මාණයකට දැන් මට දායක වෙන්න පුළුවන්. හැබැයි කාර්යබහුල වෙන්න කැමති නෑ. ඉඳහිට තෝරා බේරාගෙන රඟපානවා.නිළියන් රංගන කාර්යයන් වෙනුවෙන් තමන්ගේ අලංකාර කේශ කලාපය කිසිම ලෝභ සිතකින් තොරව දන්දෙනකොට නළුවන් රංගන කාර්යයන් වෙනුවෙන් තමන්ගේ කොණ්ඩෙ කාලයක් තිස්සෙ වවන අවස්ථාත් තිබෙනවා.එහෙම කාලයක් තිස්සෙ කොණ්ඩෙ වවාගෙන ඉන්න නළුවෙක් පසුගිය දිනක අපට හමුවුණා. ඔහු බුද්ධික ලොකු කැටිය.මේ දිනවල ස්වර්ණවාහිනියේ විකාශය වන ටෙලිනාට්‍ය හතරකින්ම ඔහු අපේ නිවෙස්වලට ගොඩවදිනවා.ඒ ‘මායාවී’, ‘දිව්‍යාංගී’, ‘හංසි’, සහ ‘හිම කඳුළු’ කියන ටෙලිනාට්‍ය ඔස්සේ. ”ඇත්තටම මම කොණ්ඩෙ වවන්න පටන් ගත්තේ එක ටෙලි නාට්‍යයක චරිතයක් වෙනුවෙනුයි. ඒ ටෙලිනාට්‍යයේ රූගත කිරීම් නිම වුණාම කොණ්ඩෙ කපා දමන්නයි හිටියේ.නමුත් ඒක ඉවර වෙනකොට තවත් ටෙලිනාට්‍යයක් ලැබුණ කොණ්ඩෙත් එක්ක රඟපාන්න. කොහොම කොහොමහරි ටෙලි නාට්‍ය තුන හතරක්ම කොණ්ඩෙ වවාගෙනම රඟපාන්න සිද්ධ වුණා” බුද්ධික කිව්වා.චරිතයක් වෙනුවෙන් කොණ්ඩය වවන්න කැප කිරීමක් කළා වගේම තවත් වෙනස් චරිතයක් වෙනුවෙන් හිස බූ ගාන්න කිව්වොත් බුද්ධික ඒකත් නොරක ඉන්න එකක් නෑ.උදයන්ති කුලතුංග ටෙලිනාට්‍ය ක්ෂේත‍්‍රයේ නැගී එන නිළියක්. මේ දවස්වල උදයන්තිගේ කාලය ගතවෙන්නේ කුලියාපිටිය පැත්තෙ.ඒකට හේතුව ඇය මේ දිනවල සම්බන්ධවෙලා ඉන්න ජෝශප් ජෙරම් ගේ ‘අහංකාර නගරේ’ ටෙලි නාට්‍යයේ රූගත කිරීම්වලයි ඇය ඉන්නේ.උදයන්ති කියන විදියට ඇයට මේ දවස්වල ඉන්න සිද්ධ වෙලා තියෙන්නේ වැස්සට තෙමි තෙමි. හැබැයි අපි දන්න හැටියට මේ දවස්වල කුලියාපිටිය පැත්තට වහින්නෙ නම් නෑ.’අහංකාර නගරේ’ ටෙලි නාට්‍යයේ කතාව හැටියට වැස්සත් එක්ක තමයි දර්ශන රූගත කිරීම් කරන්න තියෙන්නේ.ෂූටිං කරන පැත්තට වහින්නෙ නැති නිසා කෘතිම වැසි වස්සවල තමයි රූගත කිරීම් කරන්නේ.මේ වැස්සෙදි හමුවෙන පෙ‍්‍ර්මවන්තයින් දෙදෙනෙකු ගේ හොඳම යාළුවා විදියට තමයි මට රඟපාන්න වෙලා තියෙන්නේ.ඒ හින්දා රූගත කිරීම් ඉවර වෙනකම් මටත් වැස්සට තෙමි තෙමි තමයි ඉන්න සිද්ධවෙලා තිබෙන්නේ. උදයන්ති කියනවා.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=av08120712</link>
    <topic>ලොකුම හොඳම</topic>
    <author/>
    <content>නෙහාරා යුග දිවියටමරු වසඟයෙන් ගැලවුණු තවත් සුපිරි නිළියක්‘මෙගා’ කියන්නේ දවස් පහේම එකම ඇඳුම අඳිනවා වගේ වැඩක්‘සියති’න් කලාකරුවන්ට කර්තෘ භාග පිදෙතිමහේෂ්... අද හවසට අපි ඇවිදින්න යමුද? (රසදුන නව කථාව)ගුවනේ සිට මුළු නුවරම සිරි නරඹමුත‍්‍රස්ත ප‍්‍රහාරයෙන් ‘බොලිවුඩ් හදවත’ කැළඹෙයිකොහොමද තොරතුරුලොකුම හොඳමවෛද්‍ය වෘත්තියම තෝරාගත් අක්ක නඟාලා - අම්මල දූලා‘කසාවතින් රන් පන්හිඳ’ නින්නාද වූ වගයිරූ විසිතුරුහර්ෂ බුලත්සිංහලලොකුම සතුට -මගේ ජීවිතේ මම ලබපු සතුට සතුට ලැබුණේ මගේ දුව ඉපදුණ දවසෙ.ලොකුම දුක -මෑත කාලයේදි මම වින්ද ලොකුම දුක ආචාර්ය කේමදාසයන්ගේ වියෝව නිසයි.ලොකුම දිනුම -මගේ බලාපොරොත්තු වල හැටියටම මට අවශ්‍ය අධ්‍යාපනය නිසි ආකාරයෙන් ලබා ගැනීමට හැකිවීම තමයි ජීවිතේ මම ලබපු ලොකුම ජයග‍්‍රහණය.ලොකුම පරාජය -මට අවශ්‍ය දේ මගේ ජීවිතේට මම ලබාගෙන තිබෙනවා. එහෙම පරාජයක් නම් තවම ලබල නෑ.ලොකුම ගමන -මම හිතන්නේ ජීවන ගමන කියලයි.ලොකුම පැතුම -සංගීත ක්ෂේත‍්‍රයටත්, සිනමා ක්ෂේත‍්‍රයටත් මම ඉගෙනගත්ත දෙයින් වැඩදායි යමක් කරන්න අවස්ථාව ලැබෙන්න කියලයි.හොඳම යාළුවා -මගේ හොඳම යාළුවා මමමයි.හොඳම යෙහෙළිය - විශේෂ කෙනෙක් නෑ.හොඳම දවස -මට හිතෙන්නෙ ඒ දවස එළඹෙන්නෙ ඉදිරියට කියලයි.හොඳම තැන -මගේ බලාපොරොත්තුවක් තිබෙනවා ඉදිරියේදී විදේශ ගත වෙන්න. මගේ ජීවිතේ හොඳම තැන වෙන්නේ එතකොට එතැනයි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=av0812079</link>
    <topic>වෙද්‍ය වෘත්තියම තෝරාගත් අක්ක නඟාලා - අම්මල දූලා</topic>
    <author>ඉනෝකා පෙරේරා බණ්ඩාර</author>
    <content>නෙහාරා යුග දිවියටමරු වසඟයෙන් ගැලවුණු තවත් සුපිරි නිළියක්‘මෙගා’ කියන්නේ දවස් පහේම එකම ඇඳුම අඳිනවා වගේ වැඩක්‘සියති’න් කලාකරුවන්ට කර්තෘ භාග පිදෙතිමහේෂ්... අද හවසට අපි ඇවිදින්න යමුද? (රසදුන නව කථාව)ගුවනේ සිට මුළු නුවරම සිරි නරඹමුත‍්‍රස්ත ප‍්‍රහාරයෙන් ‘බොලිවුඩ් හදවත’ කැළඹෙයිකොහොමද තොරතුරුලොකුම හොඳමවෛද්‍ය වෘත්තියම තෝරාගත් අක්ක නඟාලා - අම්මල දූලා‘කසාවතින් රන් පන්හිඳ’ නින්නාද වූ වගයිරූ විසිතුරුවෛද්‍ය පවුලක කතාව...පුදුමත් හිතෙනව.කියන්න හිටියෙ, එක ඉත්තක පිපි මල් පොකුරක් ගැන.ඒත් අත් හැරල දමන්න බැරි තරමට, එක ඉත්තකත් අතු බෙදිල. මල් පිරිල.ඒ හින්දම මේ කතාව පටන් ගන්න, අතීතෙට යන්න වෙනව. පුත්තලම් දිස්ති‍්‍රක්කයෙන් බිහිවූ පළමු විද්‍යා උපාධිධාරියා, වෝල්ටර් තිසේරා. ඔහුගෙ බිරිය, රීටා.මේ දෙන්නට දූලම තුන්දෙනෙක් උපදිනව. බෙනීටා ලොකු දූ. මද්දුමී, නිර්මලී. ජෙස්මින්, බඩ පිස්සි. අම්මගෙත් තාත්තගෙත් හුරතලී.උත්සාහය – උනන්දුව හා කැපවීම ඔස්සේ ආ ගමනක ප‍්‍රතිඵල හැටියට, දවසක දූල තුන් දෙනාම වෙද්‍යවරියන් වෙනව.බෙනීටා, අද වැලිකඩ බන්‍ධනාගාර රෝහලේ, කාර්ය භාර නිලධාරිනි.වෝල්ටර් තිසේරා (පියා)නිර්මලී, රාගම ශික්‍ෂණ රෝහලේ, කායික රෝග පිළිබඳ විශේෂඥ වෛද්‍යවරියක්.බාල දූ ජෙස්මින්, ඈත් කායික රෝග පිළිබඳ විශේෂ වෛද්‍යවරියක්. ඕස්ටේ‍්‍රලියාවේයි ඇගේ සේවය.මේ කතාවෙ සුවිශේෂම පරිච්ඡේදය උදා වෙන්නෙ, මේ පවුලෙ ලොකු දූගෙන්. ඈ විවාහ වෙන්නෙත් වෛද්‍යවරයෙක් සමග.ඔහු කායික රෝග පිළිබඳ විශේෂඥ වෛද්‍ය විමල් වීරසිංහවිමල්-බෙනීටා වෛද්‍ය යුවළට උපදින්නෙත් දූලම තුන් දෙනෙක්. තනුෂි, දිනුෂි සහ හිරුෂි.ඔබ දන්නවද... මේ දූල තුන් දෙනත් වෛද්‍ය වෘත්තියෙම වග.අතු ඉති බෙදෙමින්, ඒවායේ එකම මල් පූදිමින්, ගලා යන මේ ජීවිත, හරියට වෛද්‍ය වෘත්තිය වෙනුවෙන්ම ඇඳෙන රුක් සටහන් වගේ.බෙනීටාගෙත්, විමල් ගෙත් දෙපැත්තෙම ඥාති සහෝදරයන් රැසක්ම වෛද්‍ය වෘත්තියේ නියැළි ඇති නිසා.කොහොම වුණත්, අපිට වෙන්නප්පුවත් මීගමුවත් අතර පිහිටි වයික්කාලට යන්නම වෙනව.මේ කතාවෙ පසුබිම ගොඩනැඟෙන්නෙ වයික්කාල ගමෙන් නිසා.”මගේ තාත්තා පුංචි කාලෙ පටන් හීන දැකල තියෙන්නෙ වෛද්‍යවරයෙක් වෙන්න. ඒත් හිටි අඩියෙ සීයා නැති වෙලා. පස් අවුරුද්දක්ම වෛද්‍ය විද්‍යාලෙ ඉගෙන ගන්න එක ප‍්‍රශ්නයක් වෙලා. අන්තිමේ තුන් අවුරුදු පාඨමාලාව තෝරා ගෙන තාත්තා රසායන විද්‍යා උපාධිධාරී ගුරුවරයෙක් වුණා.අපි තුන් දෙනා ඉපැදුණාම තාත්තට තිබුණෙ එකම හීනයක්. ‘මට බැරි වුණු දේ, මගෙ දරුවො හරි කරන්න ඕනෙ...’ හැම වෙලාවෙම ආසාවෙන් කතා කළේ අපි වෛද්‍යවරියො වෙන්න ඕනෙ කියල...”බෙනීටා වෛද්‍යතුමිය කියන ඔය කතාව, මහා සංවේදී එකක්.ගහක් ගලක් වගේ හිටි අම්මා, හිටි අඩියෙ අංශභාගෙ තත්ත්වෙට පත් වෙනව. එතකොට ලොකු දූට ඇති අවුරුදු 10 ක් තරම. දූල තුන්දෙනාම ඉගෙන ගත්තෙ කොළඹ ශාන්ත බි‍්‍රජට් කන්‍යාරාමයෙ. නේවාසිකව. ඒක බෝඩින් ජීවිතයක් කියල නොහිතෙන්නෙ, කන්‍යා සොයුරියන්ගෙ දැඩි නීති – රීති, විනය – යාඤා එක්ක පිළිවෙළට ගොඩනැඟුණු එකක් හින්ද.වාසනාවක්....!වෛද්‍යවරියන් වූ අක්ක නඟාලාබෙනිටා, නිර්මලී සහ ජෙස්මින්අංශභාගෙන් අම්ම ඇඳටම වැටුණෙ නැහැ. හෙමි හෙමින් පය අද්දමින් ඈ ඇවිද්ද.වත්තෙ පිටියෙ පොල් ටික කඩවල ගණන් හිලව් බැලුව විතරක් නෙවෙයි, පණ ඇති එක අතින් ඈ දූලට ගවුම් පවා මැහුව. උදව් පදව්වට ගමේ අය ඕනෙ තරම්. ඒත් අම්ම නෙවෙයි, වැඩ නොකර හිටියෙ.දිරියවන්ත හිතකට මොනවද කරන්න බැරි. ඈ සතුටු වුණේ පණ ඇති අතත් – කකුලත් ගැන.මීගමුව මාරිස්ටෙලාවෙත්, ජෝසෆ් වාස් විදුහල්වලත් ඉගැන්වූ, රසායන විද්‍යා ගුරුතුමා, ඒ වන විට සේවය කරමින් හිටියෙ මාදම්පෙ සෙන්ට‍්‍රල් එකේ.දවසක් ගුරුතුමාට සර්පයෙක් දෂ්ඨ කරනව.එතකොට ලොකු දූ වෛද්‍ය විද්‍යාලෙ දෙවැනි වසරෙ. දෙවැනි දූ පළමු වසරෙ. බාල දූ උසස් පෙළ පන්තියෙ.සර්ප විස උග‍්‍ර වෙලා, මීගමුවෙන් කොළඹ එවන තාත්තා, මහ රෝහලේදි අවසන් සුසුම් හෙළුව. ඒ 50 වැනි වියේදි.මුළු වෛද්‍ය විද්‍යාලෙම, තමන්ගෙ සහෝදර සිසුවියගෙ පියා වෙනුවෙන් වෙහෙසුණේ එකාවන්ව. ජීවිතේ බේරගන්න විතරක් නෙවෙයි, අවමඟුල් - දාන – මාන සියලු කටයුතු වලදිත් ඒ එකමුතු කම එහෙමම තිබුණා.විමල් වීරසිංහත් බෙනීටගෙ ළඟින් හිටපු එහෙම යාළුවෙක්. එකම ‘බැච්’ එකේ.හැම කළු වළාවකම රිදී රේඛාවක් තියෙනව වගේ, තාත්තා මිය ගියත්, ඒ හොඳ ගති ගුණම ඇති විමල් බෙනීටව සදහටම බාර ගත්තා.ඒත් අම්ම මේ මරණෙ කොහොම දරා ගන්න ඇතිද...විශ්වාස කරන්න... ඈ තව තවත් හිතට දිරි ගත්තා. වයික්කාලෙ පොල් වත්තක් මැද පිහිටි අර විසල් ගෙදර ඈ වැඩට හිටි අයත් එක්ක තනි වුණා. තමන්ගෙ තනියට දූල ගෙන්වන්න ඈ මොහොතකටවත් නොහිතුවෙ ඔවුන්ගෙ අධ්‍යාපන කටයුතු වලටම මුල් තැන දීපු නිසා.නුහුරු අතින්, විසල් අකුර ඇදී ඇදී ඈ දූලට සතියකට වරක් ලියුම් ලියුවා. ඇඳුම් මැහුව. වෙලාවට මුදල් යැවුව.”තාත්ත නැතිවුණාම අපේ හිතටත් අමුතු ධෙර්යයක් ආවා. නංගිල දෙන්නත් මාත් තාත්තගෙ ආසාව ඉටු කරනවමයි, කියන අධිෂ්ඨානෙ හිටියෙ.අපි තුන් දෙනා, හිතුව වගේම ඒ දේ කළා. ඒකෙ ගෞරවය හිමි වෙන්න ඕනෙ මගේ අම්මට.අපි දෙන්නම කාර්ය බහුල ජීවිත ගෙවද්දි, මගේ අම්මා තමයි අපිව බැලුව වගේම මගේ දරු තුන්දෙනාවත් හොඳ දරුවන් විදියට ගොඩ නැඟුවෙ.”විශේෂඥ වෛද්‍යවිමල් වීරසිංහ (තාත්තා)උගත් – ඇති – හැකි පවුල්වල දෙමාපියන්ගෙ දරුවන්ට, ජීවිතේ සැහැල්ලුවට ගන්න පුළුවන් හේතු තියෙනව. දුක ඔවුන්ට නුහුරු දෙයක්.ඒත්, තනූෂි - දිනූෂි - හිරුෂි එහෙම නොකළා ය හිතෙන්නෙ, පාසල් ජීවිතයෙ කළ කැපවීම් වලින්.තුන් දෙනාම ඉස්කෝලෙ එන්න වයික්කාලෙන් වාහනේට නැග්ගෙ පාන්දර 5 ට. වයික්කාලෙ ඉඳන් සාමාන්‍ය පෙළ දක්වාම කොළඹ ශාන්ත බි‍්‍රජට් කන්‍යාරාමයට ආ මේ තුන්දෙනා උසස් පෙළ කළේ විශාකාවෙන්. තුන් දෙනාම පිහිනුම් සූරියෝ. දිනූ පදක්කම් – කුසලානවලින් ගෙයි, වීදුරු කබඩ් කිහිපයක්ම පිරී ගොහින්.දූලා තුන් දෙනා විතරක් නෙවෙයි, අම්ම – තාත්ත දිනූ පදක්කම් කුසලානත් ඒ අතරෙ. අම්ම පිහිනුම් ශූරියක්. තාත්තා කි‍්‍රකට් කී‍්‍රඩකයෙක්. ෆුට් බෝල් කී‍්‍රඩකයෙක්.බෙනීටා වෛද්‍යතුමියගෙ වෘත්තීය ජීවිතය ඇරැඹෙන්නෙ, කොළඹ ළමා රෝහලෙන්. ඒ 1979 වසරෙ. කොළඹ මහ රෝහල, මීගමුව මහ රෝහල සහ දංකොටුව MOH තනතුරෙන් පසු ඈ ගියේ බන්‍ධනාගාර රෝහලට. ළමා රෝහලේ සේවයෙන් පසු ඈ බන්‍ධනාගාර රෝහලේ සේවයට යළි ආවෙ දෙවැනි වතාවට.එවැනි තැනක කාර්ය භාර නිලධාරිනිය යනු අසීරු වගකීමක්, අභියෝගයක්.“නමුත් බන්ධනාගාර රෝහලේ හැම තරාතිරමකම අයගෙන් මට ලැබෙන්නෙ හොඳ සහයෝගයක්. ඔවුන් මට දෙන දිරියෙන් මම තවත් ශක්තිමත් වෙනව...’’ජීවිතේ දිහා ආපහු හැරිල බලනකොට මොන තරම් දේවල් මතකෙට එනවද...බෙනීටා වෛද්‍යතුමියටත් එහෙමයි.වෛද්‍ය තනූෂි, හිරුෂි (පිටුපස) සහ දිනූෂි දූලට මැදිවූ අම්මා, වෛද්‍ය බෙනීටා වීරසිංහතාත්තගෙ හීන... අම්මගෙ ධෙර්යය, වෛද්‍ය සිසුවියක්ව හිටි කාලෙ මහ රෝහලේ තාත්තා නැතිවූ හැටි, වෛද්‍යවරියක් වෙලා ඒ රෝහලේම සේවය කළ හැටි... නංගිල දෙන්නවත් අරන් මේ ගමන ආ හැටි...හැබැයි හිතට එන දුක යටපත් කරගෙන ඈට පුළුවන්, සතුටු වෙන්න.දූල තුන්දෙනත් වෛද්‍යවරියන් වීමම ජයග‍්‍රහණයක් නිසා.විශේෂඥ වෛද්‍ය විමල් වීරසිංහ කියන්නෙ, වෛද්‍ය වෘත්තිය අහම්බෙන් තෝරා ගත් කෙනෙක්.මීතොටමුල්ල ගමේ හැදුණු වැඩුණු විමල්ට, පුංචි කාලෙ පටන් තිබුණෙ හින්දි චිත‍්‍රපට පිස්සුව.මීතොටමුල්ලෙ ඉඳන් ආනන්දෙට පයින්ම ගෑටුවෙ සල්ලි නැතිකමට නෙවෙයි, තාත්තගෙන් බස් එකට හම්බවෙන සත 5 පරිස්සම් කරගන්න. ලිඩෝ - ක‍්‍රවුන් – රිට්ස්... ඔය කොයි ශාලාවට හින්දි චිත‍්‍රපටියක් ආවත් විමල්ගෙ නඩේ එතැන ඇති. හැමදාම ගැලරියෙ එකම තැනක්.ඒ විතරක් නම් බැරියැ. පාසල් වත්තෙ හොර කුරුම්බ කඩන්න, කැලේ පනින්න තියෙන්නෙ, කි‍්‍රකට් ගහනවට නොදෙවැනි කැමැත්තක්. ඔය මොනදෙ කළත්, ලක්‍ෂ්මි පෙරේරා, ගුරු මහත්මිය හිටියෙ ඇහැ ගහගෙන. ගහ බැනල නෙවෙයි, ඈ විමල් කණ පිට හැරෙව්වෙ ආදරෙන් පහදල.මොන දේ කළත් විමල්ගෙ ඉගෙනුමට ඇති හපන්කම යටපත්වෙන්න නොදී ඈ යළි මතු කළා.විමලා - සිරිසේන යුවළගෙ ලොකු පුතු විමල්, වෛද්‍ය විද්‍යාලෙට ගිය දා අම්ම තාත්ත තරම්ම ඈත් සතුටු වෙන්න ඇති.විමල්ගෙ තාත්තා, විදුලි බල මණ්ඩලයෙ ෆෝමන් කෙනෙක්. ඒ නිසාම කාර්මික පැත්තෙ වැඩ පුංචි කාලෙ ඉඳන් විමල්ටත් හුරුයි.තාත්තගෙ සීයගෙ ආයුධත් එක්ක හැපිල පුටුවක් කැඩුණත්, වහළක් ගහන්න වුණත්, කැත්තෙ උදැල්ලෙ වැඩක් වුණත් කරන්න විශේෂඥකම බාධාවක් නෙවෙයි කියලයි වෛද්‍යතුමා කියන්නෙ.‘සරා’ කුසලානෙට තරග වැදුණු, වෛද්‍ය විද්‍යාලයෙ කි‍්‍රකට් ජීවිතෙත් ඒ වගේ. අදත් වෙද්‍යවරු - රෝහල් අතර පැවැත්වෙන ඕනෑම කි‍්‍රකට් තරගයකදී, විශේෂඥ වෙද්‍ය තුමා, කැපී පෙනෙන කී‍්‍රඩා තරුවක්.කොළඹ මහ රෝහලෙන් පටන් ගත් වෛද්‍ය ජීවිතය තුළ, කුරුණෑගල, කෑගල්ල, හලාවත මීගමුව මහ රෝහල්වල සේවයෙන් අනතුරුව, අද ඔහුගෙ සේවය රත්නපුර මහ රෝහලට.තිස් වසරකට ආසන්න ඔහුගෙ වෛද්‍ය ජීවිතයෙ මේ ගෙවෙන්නෙ විශේෂඥවරයකු ලෙස ගත කරන 14 වැනි වසර.පුංචි කාලෙ පටන් ගෙදරින් දැකපු වෙදකමට ද රුවන් යොමු වුණෙත් ඉබේටම.”අපි වෙන දෙයක් ගැන දැනගෙන හිටියෙත් නැහැ. අපිට හිතුණෙ මේක තමයි අපිට අයිති කියල. අම්ම හුඟක් මං පස්සෙන් හිටියා. හැම වෙලාවෙම මං කළ දේමයි නංගිල දෙන්නත් කළේ...”තනුෂි මේ පවුලෙ ලොකු දූ, මේ වන විට ඈ, කොළඹ ජාතික රෝහලේ සිය සීමාවාසික පුහුණුව ලබමින් ගිලනුන් සුවපත් කරනව.2007 වසරේ මුළු ලංකාවේම වෛද්‍යවරුන්ගේ කුසලතා ලැයිස්තුවෙ පළමු තැන දිනා ගත්තෙ ඈ. තනුෂි ගායනාවේ ද හපනියක්. ඇමරිකාවේ සිය phd උපාධිය හදාරන, ඉලෙක්ටෙ‍්‍රානික ඉංජිනේරුවෙක් වන තනුක, තනුෂිගෙ සැමියා.දිනුෂි, වෛද්‍ය විද්‍යාලයෙ අවසන් වසරේ. ගිලනුන්ට සේවය කිරීම, ඔවුන් සුවපත් කිරීම පරම යුතුකම සේ සලකන ඇය සිය වෘත්තිය තුළ උපරිම තෘප්තිය ලබනව.ඈ නැටුමෙහි හපනියක්. වෝටර් පූල් හා පිහිනුම් සූරියක්.හිරුෂි, මේ දෙසොයුරියන්ගේම සියලු හැකියාවන් උරුම කර ගත්තියක්. “මිනිස්සුන්ට වෛද්‍යවරු දෙයියො වගේ. අපි අහගෙන හිටියත් ඒ අයට ඇති. හිත හැදෙනව. විශ්වාස කරනව. මේ විදියෙ සේවයක් කරන්න ලැබුණු එක සතුටුයි...”පුංචි කාලෙ පටන් මේ අය දුටුවෙ එකම දෙයක්.ලෙඩුන් තම මාපියන්ට ආදරේ කරන හැටි... ඒ අය සුවපත් වීමෙන් අම්ම – තාත්තා සතුටුවෙන හැටි...ඒත් ඒ කාලෙ ඔය දේවල් ඒ තරම් නොදැනුණාට, අද වෛද්‍යවරියන්ව ඒ අත්දැකීමම ලබද්දි, හිතට දැනෙන සතුට, දිරිය මහ මෙරක් කියලයි ඔවුන් කියන්නෙ.ගිලනුන්ගෙ ජීවිත උකසට තබන, මුදල් පසු පසම හඹා යන ඇතැම් වෛද්‍යවරු අතරේ, තනුෂි - දිනුෂි - තරුෂි ලගෙ හැඟුම් තවම නැවුම්.තුරුණු වෛද්‍යවරියන්ව ඔවුන් හිතන පතන විදිය පවා සතුටක්.ඉතින්, උත්තම වූ ඒ සිතිවිලි හැමදා පවතින්නයි අපේ පැතුම. හරියට එක ඉත්තක පිපී හමන ඔවුන්ගෙ ජීවිතවල සුවඳ වගේ.  විශේෂ ස්තුතිය - සාම විනිසුරු සංදීප රද්දැල්ල මහතාට.ඉනෝකා පෙරේරා බණ්ඩාර</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=av08120710</link>
    <topic>‘කසාවතින් රන් පන්හිඳ’ නින්නාද වූ වගයි</topic>
    <author>ජයමිණි අත්තනායක</author>
    <content>නෙහාරා යුග දිවියටමරු වසඟයෙන් ගැලවුණු තවත් සුපිරි නිළියක්‘මෙගා’ කියන්නේ දවස් පහේම එකම ඇඳුම අඳිනවා වගේ වැඩක්‘සියති’න් කලාකරුවන්ට කර්තෘ භාග පිදෙතිමහේෂ්... අද හවසට අපි ඇවිදින්න යමුද? (රසදුන නව කථාව)ගුවනේ සිට මුළු නුවරම සිරි නරඹමුත‍්‍රස්ත ප‍්‍රහාරයෙන් ‘බොලිවුඩ් හදවත’ කැළඹෙයිකොහොමද තොරතුරුලොකුම හොඳමවෛද්‍ය වෘත්තියම තෝරාගත් අක්ක නඟාලා - අම්මල දූලා‘කසාවතින් රන් පන්හිඳ’ නින්නාද වූ වගයිරූ විසිතුරුපූජ්‍ය ඇල්ලේ ගුණවංශ හිමිගේ දෙවැනි සංයුක්ත තැටිය එළිදැකීම නිමිත්තෙනි.සම්බුදු පියාණන් ගිය මඟ යමින් අර්ථයෙන් ධර්මයෙන් හුදී ජනයා ගේ සිත් පහන් කරන ඇල්ලේ ගුණවංශ බුද්ධ පුත‍්‍රයාණන් අපේ රටේ ගීත රචනා කලාවේ ඉහළින්ම සිටින හිමිනමක්.බොදු ගීයෙන්, මවු ගුණ ගීයෙන් මතු නොව රට ජාතිය කෙරෙහි ආදරය වඩවන දේශාභිමානී ගීතයෙන් ලොව පුරා සුවහසක් ශ‍්‍රාවක සිත් ඇද බැඳ තබා ගන්නට සිය පන්හිඳ මෙහෙය වූ උන්වහන්සේ ගේ නිර්මාණ දිවිය දශක දෙකක් ඉක්මවයි.ජාත්‍යන්තරව පැවැති ගීත රචනා තරගයන්ට ඉදිරිපත් කළ උන්වහන්සේ ගේ නිර්මාණශීලී අරුත් බර ගේය පද රචනා අපේ පුංචි ශ‍්‍රී ලංකාවට අත්කරදී ඇත්තේ අති මහත් කීර්තියකි.උන්වහන්සේගේ පළමු නිර්මාණ එකතුව ‘බල සෙනඟට සමර ගී’ නමින් එළි දැක්වුණු අතර, ‘කසාවතින් රන් පන්හිඳ’ නම් වූ නවතම නිර්මාණ ඇතුළත් දෙවැනි සංයුක්ත තැටිය දොරට වඩිනුයේ උන්වහන්සේගේ නිර්මාණ කාර්යයේ නිම්වළලු පුළුල් කරමිනි.”අද දවසේ දී අපි හැමෝගේම අවධානයට ලක්ව ඇත්තේ අපේ රටේ පවතින මේ යුදමය වාතාවරණය.. ඒ නිසා රට රකිනා රණවිරුවන් දිරිමත් කිරීම වගේම, හෙට දවසේ සටන් වදින සෙබළුන් වෙනුවෙන් අප කළ යුතු හැම පරිත්‍යාගයක්ම ඉටු කළ යුතුයි. ඒ හමුවේ ඔවුන්ගේ සිතුවිලි යහපත් කළ යුතුයි.ඒ උදෙසා ගීත රචනයෙන් අපට මේ සමාජයට සිදු කළ හැකි මෙහෙවර අති විශාලයි. මම කුඩා කාලේ ඉඳලම, මේ රටට, ජාතියට ආදරෙයි. ඒ උදෙසා ගීත රචනා කළා. වැඩිපුරම ලීවේ ජාතිකාභිමානී ගීත මෙන්ම රණගීත, බුදුගුණ ගීත, මවුගුණ ගීතයන්.’කසාවතින් රන් පන්හිඳ’ ගීත නිර්මාණ එකතුව සඳහා මාව උනන්දු කරමින් සියලු අනුග‍්‍රාහකත්වය ලබාදුන්නේ ශ‍්‍රී ලංකා ගුවන් විදුලි සංස්ථාවේ සභාපතිවරයා ලෙස කටයුතු කරන හඩ්සන් සරමසිංහයන්. මේ ගීත එකතුව ශ‍්‍රී ලංකා ගුවන් විදුලි සංස්ථාවේ නිෂ්පාදනයක්.මේ සංයුක්ත තැටිය රසවිඳින්නට කැමැති ඕනෑම කෙනකුට, ශ‍්‍රී ලංකා ගුවන් විදුලි සංස්ථාවේ අලෙවි අංශයෙන් මිලදී ගත හැකි වෙනවා. අනෙක් දේ, මේ නිර්මාණ කටයුත්තට දායක වූ සියලු කලාකරුවන් මගෙන් කිසිදු මුදලක් අය නොකර, සියල්ල නොමිලයේ කර දුන්නා.ඒ අයට මම හෘදයංගමව ස්තුතිය පළකර සිටිනවා.” ‘කසාවතින් රන් පන්හිඳ’ සංයුක්ත තැටිය පිළිබඳව උන්වහන්සේ පවසන්නේ එලෙසිනි.මෙම සංයුක්ත තැටිය ට නිර්මාණය කළ තනු මෙන්ම, ගායනයන්ද විශිෂ්ට මට්ටමක පවතී.අභාවප‍්‍රාප්ත ආචාර්ය පෙ‍්‍ර්මසිරි කේමදාස, විජේසුන්දර වේරගොඩ, සනත් නන්දසිරි, ජගත් වික‍්‍රමසිංහ, අමරසිරි පීරිස්, උපාලි කන්නන්ගර, නවරත්න ගමගේ, රංජිත් ගාමිණී විජේසේකර ආදී ශිල්පීන් රැසක් ගී තනු නිර්මාණයෙන් දායක වූ අතර සනත්, මල්කාන්ති, නෙලූ අධිකාරි, දීපා කුමුදිනී, අසංක ප‍්‍රියමන්ත, උරේෂා රවිහාරි, නීලා වික‍්‍රමසිංහ, රංජිත් සාලිය, ජගත් වික‍්‍රමසිංහ, නිහාල් වෙල්ගම ආදී ගායක ගායිකාවෝ රැසක් ගීත ගායනයෙන් දායකව සිටිති.මේ නිර්මාණ කටයුත්තට දායක වූ කලාකරුවන් කීප දෙනෙක්ම අපත් සමඟ අදහස් දක්වන්නට ද මෙසේ එක්වූහ.මේ ගායිකා මල්කාන්ති නන්දසිරිගේ හඬයි.”ඇල්ලේ ගුණවංශ හිමිපාණන් ගීත දහස් ගණනක් රචනා නොකළත් ලියූ ගීත අතළොස්ස දිහා බලපුවාම උන්වහන්සේගේ ගීත ලිවීමේ කුසලතාව අපහට මනාව පෙන්වා දී තියෙනවා.” විවිධ තේමාවන් ඔස්සේ, අපේ ශ‍්‍රාවකයාගේ රස මනස අවදි කරන්නට උන්වහන්සේ සමත්වී සිටිනවා.”නව පුරපුරේ ගායිකාවක වන නෙලූ අධිකාරී පැවසූයේ මේ කටයුත්ත පිළිබඳව මෙවන් අදහසකි.සනත් නන්දසිරිනීලා වික‍්‍රමසිංහ”ඇල්ලේ ගුණවංශ හිමිපාණන් ලීව හැම ගීතයකම ඇතුළත් වෙලා තිබුණේ යථාර්ථවාදී, මානුෂික හැඟීම්. ඒවා හිතු මනාපෙට ලියූ ඒවා නොවේ. ලීව හැම ගීතයකම අලුත් පණිවුඩයක් ගැබ්වුණා.මිනිස් සිතුවිලි යහපත් කරමින් ගීත කලාවේ නව ඉසුවු සොයා යන උන්වහන්සේට තවත් මෙවන් නිර්මාණ කිරීමට, ශක්තිය, ධෙර්යය ලැබේවා”. ගායක අමරසිරි පීරිස්, ගීත ගායනයෙන් මෙන්ම සංගීත නිර්මාණයෙන් ද මේ කටයුත්තට දායක වී සිටියි.”ඒ කාලේ ගුවන් විදුලියේ සංගීත අංශයේ කටයුතු කරමින් සිටිද්දී මේ නිර්මාණවලට, දායකවීමට මාහට ආරාධනා ලැබුණා. ඇත්තටම එදා සිටම මට උන්වහන්සේ ළඟින්ම ඇසුරු කරන්නට භාග්‍යය උදාවුණා. අපේ රටේ ගේය පද රචනයෙහිලා සමත්කම් දක්වන යතිවරුන් අතර, උන්වහන්සේට සුවිශේෂී ස්ථානයක් හිමිවෙනවා.”’කසාවතින් රන් පන්හිඳ’ සඳහා සිය කටහ¾ඩින් දායකත්වය දෙන විශාරද නීලා වික‍්‍රමසිංහ දක්වන්නේ මෙවන් අදහසක්.“ගීතය මඟින් ශ‍්‍රාවකයින්හට විනෝදය ආනන්දය පමණක් නොව, ඊට වඩා හරවත්ව ප‍්‍රඥාවන්තව මෙහෙවරක් කළ හැකියි යන්න මෙම ගීත රචනාවන් තුළින් උන්වහන්සේ හොඳින්ම අවධාරණය කරලා තියෙනවා.”නව පරපුරේ සම්මානනීය ගායිකා උරේෂා රවිහාරි ඒ පිළිබඳව දක්වන අදහසයි මේ.ගුවන් විදුලියේ ළමා ගායිකාවක්ව සිටි කාලයේ පටන්ම උන්වහන්සේ මගේ ගායනා කලාවට උදවු කළා. මගේ පළමු ස්වතන්ත‍්‍ර ගීතය නිර්මාණය කෙරුණෙත් උන්වහන්සේ අතින්.ගායිකාවක් විදිහට, මේ වගේ නිර්මාණ කටයුත්තකට ඇරියුම් කිරීම ගැන සතුටු වෙන අතර, මෙවන් අවස්ථාවක් උදාකර දීම  පිළිබඳව උන්වහන්සේට බෙහෙවින් ස්තුතියි.මේ සංයුක්ත තැටියේ දී මාහට උන්වහන්සේ රචනා කළ විහාර මහා දේවිය පිළිබඳව ගීතය, හරිම, සුන්දරව, සරලව, ලියූ ගීතයක්. මා ගැයූ දේශාභිමානී ගී අතරින් මේ ගීතයට හිමිවන්නේ සුවිශේෂත්වයක්.”මේ මහාචාර්ය සනත් නන්දසිරිගේ අදහස්.”මනා පද සංඝටනය, තුළින් නැඟුණු ‘රිද්මය’ මෙන්ම ‘විරිත’ මනාසේ මේ ගීත රචනාවල ගැබ්ව තිබුණා. සංගීත නිර්මාණ කි‍්‍රයාවලියට, එය වඩාත්ජගත් වික‍්‍රමසිංහඅමරසිරි පීරිස් පහසුවක් වුණා. අදහස් උද්දීපනය වන අයුරින් තීව‍්‍ර වන අයුරින් නිර්මාණය කිරීමට ඒ නිසා කිසිසේත් අපහසුවක් වුණේ නෑ.’’ඇල්ලේ ගුණවංශ හිමිගේ අවධානයට පාත‍්‍ර වුණේ එදානෙදා අප අත්විඳි අත්දැකීම් සිද්ධි කියන මේ කරුණු කාරණා. පොදුවේ සමස්ථ මිනිස් වර්ගයා තුළ පැවතෙන සියුම් භාවයන් මේ ගීත රචනාවල අන්තර්ගතයි. උන්වහන්සේට සංගීතය, රිද්මය පිළිබඳව හොඳ වැටහීමකුත් තියෙනවා කියලා මට හිතෙනවා.”ඒ සංගීතවේදී නවරත්න ගමගේ අප සමඟ දැක්වූ අදහස්ය.”යුදමය වාතාවරණයක් තියෙන මෙවන් කාලයකදී ගායක – ගායිකාවන් විදිහට අපට කළ හැකි දෙයක් තමයි, රණවිරු ගීත ගායනයට එක්වීම. ඇත්තටම අපේ රට රකින ති‍්‍රවිධ හමුදාව වෙනුවෙන් ඔවුන්ට ශක්තිය ධෙර්යය ලබාදෙන්නටත්, සෙත් ශාන්තිය පැතීමටත් ගායකයින් විදිහට අපි ඔවුන්ට කළ යුතු විශාල යුතුකමක් විදිහටයි මා මේ කටයුත්තට එක්වූයේ.”ඒ ගායක, අසංක ප‍්‍රියමන්තගේ හඬය.’සංගීතවේදියෙක්, ගායකයෙක් විදිහට මගේ නිර්මාණ කුසලතාවය, කිසිවකු නොහඳුනන යුගයක ඒ මගේ නිර්මාණශීලීත්වය අවබෝධ කරගෙන ක්ෂේත‍්‍රයේ ඉදිරි ගමනක් එන්නට මාහට මඟ පාදා දුන්නේ උන්වහන්සේ.මා පිළිබඳව එවන් විශ්වාසයක් තබා මේ රණ ගී දේශාභිමානී ගීත ගැයීමට මා හට ඇරියුම් කළාට උන්වහන්සේට කෘතවේදීත්වය පළ කරනවා.”මේ ගීත එකතුවේ එන අපි එකම රෑනේ කුරුල්ලෝ, හා දහදිය මුතුඇට වගේ ගීත මා ගැයුවේ ඉතා ආසාවෙන්. විජේසුන්දර වේරගොඩ සිය අදහස් ප‍්‍රකාශ කළේ එසේය.ගායනයෙන්, සංගීත නිර්මාණයෙන්, මෙන්ම නව සංගීත සංයෝජනයෙන් ද, පටිගත කිරීමෙන් ද ඔහු, මේ නිර්මාණ කටයුත්තට විශාල කැපවීමක් කළේය. ජගත් වික‍්‍රමසිංහ මේ පිළිබඳව අදහස් දැක්වූ අයුරුයි මේ.මල්කාන්ති නන්දසිරිඋරේෂා රවිහාරිඇල්ලේ ගුණවංශ හිමියන්ගේ දෙවැනි ගීත එකතුවයි මේ. උන්වහන්සේ අපේ රට, ජාතිය වෙනුවෙන් එදා සිට අද දක්වාම හරවත්, නිර්මාණ මෙහෙවරක යෙදෙනවා.සමාජය හා මිනිසුන් පිළිබඳව උන්වහන්සේගේ දැක්ම, උත්කෘෂ්ටයි. මේ දේශය වඩාත් සුන්දර තැනකට ගෙන යන්නට උන්වහන්සේ දරන වෙහෙසට මාහටත් දායක වීමට ලැබීම ගැන නොමඳ සතුටක්””යහපත් සමාජයක් නිර්මාණය කළ යුතුය” යන අපේක්ෂාවෙන් ගීතය හරහා මහඟු මෙහෙවරක යෙදී සිටින උන්වහන්සේ මේ වනවිට තවත් සුවිශේෂ මෙහෙවරක යෙදී සිටිති.“ඔව්, මේ කර්තව්‍යය අපි සිදුකරන්නේ අවුරුදු දහයක් තිස්සේ ඉඳලා.යුද්ධයේදී ආබාධයට ලක්වෙන සෙබළුන් වෙනුවෙන් අපි වෘත්තිය පුහුණු මධ්‍යස්ථානයක් පවත්වාගෙන යනු ලබනවා. කොළඹ 06, වැල්ලවත්ත විහාර ලේන් හි “ලක්විරු සෙවණ” නමින් පවත්වා ගෙන යන මේ ආයතනය හරහා ඉදිරියටත් අප රට ජාතිය සුරකින ති‍්‍රවිධ හමුදාවේ සෙබළුන් වෙනුවෙන් කැපවී සිටිනවා.මේ සංයුක්ත තැටියෙන් ලැබෙන සියලු මුදල් ද අපි යොදවන්නේ මේ ආයතනයෙන් කරගෙන යන ඒ සුබසාධන කටයුතු සඳහා.ඒ වගේම යුද්ධය නිසා මවුපියන් අහිමි වුණ දරුවන් වෙනුවෙන් ද අපි අරමුදලක් මේ වනවිට පිහිටුවා ගෙන යනවා.හිටපු ජනාධිපති ලේකම්, කේ.එච්.ජේ.විජේදාස, වර්තමාන ජනාධිපති ලේකම් ලලිත් වීරතුංග හා හිටපු හමුදාපතිවරු, පොලිස්පතිවරු ඇතුළු ප‍්‍රභූන් පිරිසක් ම මේ කටයුත්තට දායක වී සිටිනවා.”  නවරත්න ගමගේයනුවෙන් උන්වහන්සේ අවසන් වරට අප සමඟ පැවසූහ.ජයමිණි අත්තනායක</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=av08120711</link>
    <topic>රූ විසිතුරු</topic>
    <author>සටහන - රෝහණ</author>
    <content>නෙහාරා යුග දිවියටමරු වසඟයෙන් ගැලවුණු තවත් සුපිරි නිළියක්‘මෙගා’ කියන්නේ දවස් පහේම එකම ඇඳුම අඳිනවා වගේ වැඩක්‘සියති’න් කලාකරුවන්ට කර්තෘ භාග පිදෙතිමහේෂ්... අද හවසට අපි ඇවිදින්න යමුද? (රසදුන නව කථාව)ගුවනේ සිට මුළු නුවරම සිරි නරඹමුත‍්‍රස්ත ප‍්‍රහාරයෙන් ‘බොලිවුඩ් හදවත’ කැළඹෙයිකොහොමද තොරතුරුලොකුම හොඳමවෛද්‍ය වෘත්තියම තෝරාගත් අක්ක නඟාලා - අම්මල දූලා‘කසාවතින් රන් පන්හිඳ’ නින්නාද වූ වගයිරූ විසිතුරුරොබෝ කෙනෙක් වගේ වැඩ කරන්න මිනිස්සුන්ටත් පුළුවන් ද? කොහොම හරි රොබෝලාගෙන් වැඩ ගන්න කාලෙකුත් ඇවිත්.ස්ලෝවැකියාවේ සිලිනා නගරයේ ‘කියා’ කාර් ෆැක්ටෙරියේ දර්ශනයකුයි මේ.කොහොමද රොබෝලාගේ කඩිසරකම. ඇමෙරිකාව, ජපානය, චීනය, රුසියාව වැනි රටවල් පරදා කාර් නිෂ්පාදනයෙන් ස්ලෝවැකියාව දැන් ඉහළම තැනක ඉන්නවා.දිය කිඳුරියන් ගැන අප අනන්තවත් අහලා තියෙනවා. ඒත් දැකලා නැහැ. මේ දිය කිඳුරියත් අඹපු කෙනෙක්.හිම / දිය වෑස්සෙන ඇගේ නම ‘පි‍්‍රන්සස් ඇසලියා’. නෝර්ෆෝක් නගරයේ කටුගෙයක පැවැති දිය කිඳුරු සංදර්ශනයකදි මේ වගේ නිර්මාණ රැසක් දක්නට ලැබුණා.ලොකු ලූනු විකුණන ගමන් ඒවායින් චරිත මවන්නත් වෙළෙන්දො සමත් වෙලා. එය බර්න් හී වාර්ෂික උත්සවයක් වෙනුවෙන් කෙරුණු දෙයක්.මුහුණු මවන ලූනු දැක්කාම ඔබටත් හිතෙයි දන්නෑ ඒ වගේ දෙයක් කරන්න.මෝස්තර අපේ ගමේ ගොඩේ අය නම් ඔය එක එක මෝස්තරවලට කැමැති නෑ. ඒත් ලෝකේ පුරාම අලුත් මෝස්තර වැහි වැහැලා.ගල්ෆ් හී මෝස්තර නිර්මාණ ශිල්පීන් විසින් මනාමාහි පවත්වන ලද මෝස්තර නිරූපණ දැක්මකදියි මේ නව විලාසිතාව දක්නට ලැබුණේ.නත්තල් සීයා මේ දවස්වල ජනපි‍්‍රය චරිතයක්. නත්තල් උත්සවයක් නම් ඔහු නැතුවම බැහැ. නත්තල් සීයා ගේ ඇඳුම ඇඳන් ඉන්න මේ තැනැත්තා නම් කිමිදුම්කරුවෙක්. ටොකියෝ හි යොකෝහමාහි දී පැවැති නත්තල් උත්සවයක මේ නවාංගයත් එක්ව තිබුණා.උත්සවය පැවැත්වුණේ එහි හකෝජිමා මුහුදු පරාදීසයේ මින් මැදුරකයි. මේ යෝධ ටැංකියේ ඉන්න තල්මසෙකුට කෑම ටිකක් කවන්න තමයි මේ උත්සාහය.රුවන්ඩා හී අවතැන් වූ දරුවෙක්. මේ දරුවාට ලෝකය කෙතරම් පුංචි ද? ඔහුට ආවරණය දෙන වෙන්ට් එකේ කුඩා සිදුරකින් බලන මේ බැල්ම දුටුවාම ‘කන කැස්බෑවා විය සිදුරෙන් එළිය බලන්නාක් සේ’ යන කියමන මතකයට නැඟෙන්නේ නිතැතින්.සටහන - රෝහණ</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=am0812071</link>
    <topic>රජරටින් වකුගඩු රෝගය තුරන් කිරීමට ජල සායන</topic>
    <author/>
    <content>රජරටින් වකුගඩු රෝගය තුරන් කිරීමට ජල සායනදුම්බීවත් දුම් බොන්නන් ළඟ හිටියත් හානියේ අඩුවක් නෑඅතීතයේ රජරට බත බුලතින් සරු ස්වභාවික සම්පත්වලින් පෝෂණය වූ සමෘධිමත් පළාතක් ලෙස සඳහන් වුවද අද රජරට ගැමි ජනතාව මේ වන විට ශීඝ‍්‍රයෙන් ව්‍යාප්ත වෙමින් පවතින වකුගඩු රෝගය හමුවේ අසරණ තත්ත්වයට පත්වී සිටිති. මීට දශක දෙකකට පෙර සිට සුළු වශයෙන් ව්‍යාප්ත වූ වකුගඩු රෝගය මෑත කාලයේදි, විශේෂයෙන් වසර 2000 පසු ප‍්‍රතිකාර ලබා ගැනීම සඳහා පැමිණෙන සංඛ්‍යාවේ ඉහළ වර්ධනයක් පෙන්නුම් කරයි.සෞඛ්‍ය බලධාරින්ගේ වාර්තා අනුව උතුරු මැද පළාතේ 10,000 ක් පමණ සංඛ්‍යාවක් රෝහල්වල ලියා පදිංචි වී සිටිති. මෙයින් බහුතරයක් මැදිවියේ පසුවන කි‍්‍රයාශීලී ගොවි ජනතාව වීම අවාසනාවකි.එමගින් ගොවි පවුල්වල ආර්ථික හා සමාජීය මට්ටම පහත වැටී ඔවුන් අසරණවීම පමණක් නොව දරුවන්ගේ අධ්‍යාපන කටයුතු ද අඩාල වී ඇත. අනුරාධපුර දිස්ති‍්‍රක්කයේ මැදවච්චිය, පදවිය, කැබිතිගොල්ලෑව, මධ්‍යම නුවරගම පළාත සහ රම්බෑව සහ නොච්චියාගම ආදී ප‍්‍රාදේශීය ලේකම් කොට්ඨාශවල ජීවත් වන වකුගඩු රෝගීන්ගේ සංඛ්‍යාව 4000 ක් පමණ බව වාර්තා වී ඇත.පානීය ජලයේ ෆ්ලෝරයිඩ් ප‍්‍රමාණය මනින උපකරණයරෝගය වැළඳීමට හේතු මේ වන විටත් නිශ්චිතව හඳුනාගෙන නැත. පසුගිය වසර කීපය තුළ, ඒ පිළිබඳ පර්යේෂණ පැවැත්වූ වෛද්‍ය විශේෂඥයන් හා පර්යේෂකයන් හේතු සාධක කීපයක් හඳුනාගෙන ඇත.ඒ අතරින් අනුරාධපුර දිස්ති‍්‍රක්කයේ සමහර ප‍්‍රදේශවලට සීමා වූ නළ ළිංවලින් උකහා ගන්නා භූගත ජලයේ අඩංගු අධික ප්ලෝරයිඩ් ප‍්‍රමාණය, වී ගොවිතැනට බහුලව යොදා ගන්නා රසායනික පොහොර හා කෘෂි රසායනවල අඩංගු අපද්‍රව්‍ය මගින් ජලයට එකතු වන කැඩිමියම් හා ලෙඩ් වැනි බැර ලෝහ, අධික ප්ලෝරයිඩ් සහිත භූගත ජලය රැස් කිරීමට හා කෑම පිසීමට ඇලුමිනියම් භාජන බහුලව යොදා ගැනීම වැනි සාධක වකුගඩු රෝගයට ඍජු බලපෑමක් ඇති කරන බව පෙන්වා දෙයි.වෛද්‍ය පර්යේෂකයන්ගේ සොයා ගැනීම අනුව වකුගඩු රෝගයේ අවස්ථා 5 ක් පෙන්වා දෙයි. මින් පළමු අවස්ථා 03 දක්වා රෝග ලක්ෂණ කිසිවක් නොපෙන්වන නිසා රෝගය වැළදුණ පුද්ගලයෝ ප‍්‍රතිකාර ලබා ගැනීමට යොමු නොවේ.නමුත් පසුව 04 සහ 05 වන අවස්ථාවට පත්වූ විට රෝගි ලක්ෂණ පෙන්වීම නිසා ප‍්‍රතිකාර ලබා ගැනීමට වෛද්‍ය සායනවලට පැමිණේ නමුත් මේ අවස්ථාව වන විට රෝගීන්ගේ වකුගඩුවලින් 85% ක් පමණ විනාශ වී ඇති බව වෛද්‍යවරු පවසයි.රෝගය උත්සන්න අවස්ථාවට පත්වීමට පෙර අවශ්‍ය සියලු පියවර ගතහොත් මෙම අවාසනාවන්ත තත්ත්වය වළකා ගත හැකි බව පෙනේ.මේ සඳහා ජල සම්පත් මණ්ඩලය කඩිනම් පියවර ගෙන තිබේ. රජරට ව්‍යාප්ත වෙමින් පවත්නා වකුගඩු රෝගය සහ වෙනත් ජලය ආශි‍්‍රත රෝග පාලනය කිරීම පිළිබඳව ග‍්‍රාමීය ජනතාව දැනුවත් කිරීමේ අරමුණින් ජල සම්පත් පර්යේෂණ හා පුහුණු මධ්‍යස්ථාන 2007 වර්ෂයේ ඔක්තෝබර් මාසයේ අනුරාධපුර කොරකහවැව දී ස්ථාපිත කරන ලදි.මෙම සංවිධානාත්මක වැඩ සටහනේ පළමු පියවර වශයෙන් ගම් මට්ටමේ රජයේ සේවකයන් දැනුවත් කිරීම සඳහා අනුරාධපුර දිස්ති‍්‍රක්කයේ වකුගඩු රෝගය බහුලව පැතිරී ඇති ප‍්‍රාදේශීය කොට්ඨාශවලින් තෝරා ගත් මහජන සෞඛ්‍ය නිලධාරින්, ග‍්‍රාම නිලධාරින්, සමෘද්ධි නිලධාරින්, පාසැල් ගුරුවරුන්, පවුලේ සෞඛ්‍ය සේවිකාවන්, රජරට විශ්ව විද්‍යාල ශිෂ්‍යයන්, ගොවි සංවිධාන නියෝජිතයන් 330 කට වැඩි පිරිසකට මේ දක්වා පුහුණුව ලබාදී ඇත.ඊට සමගාමීව ඉහත කී ප‍්‍රදේශවල ග‍්‍රාම නිලධාරි කොට්ඨාශවල ජීවත්වන ග‍්‍රාමීය ප‍්‍රජාව සඳහා ජල සායන පැවැත්වීමට පියවර ගෙන ඇත.ප‍්‍රජාව දැනුවත් කිරීම මඟින් මෙම රෝගය තවදුරටත් ව්‍යාප්ත වීම පාලනය කර ගැනීමට හැකි බව ජල සම්පත් මණ්ඩලයේ විශ්වාසයයි. මෙම වැඩසටහන යටතේ අනුරාධපුර දිස්ති‍්‍රක්කයේ මැදවච්චිය, පදවිය, කැබිතිගොල්ලෑව, නොච්චියාගම, මධ්‍යම නුවර ගම් පළාත සහ රම්බෑව, ප‍්‍රාදේශීය ලේකම් කොට්ඨාශ ආවරණය වන පරිදි ජල සායන 20 ක් පමණ පැවැත්වීමට සැලසුම් කර ඇත.ජල සායනයකට සහභාගි වූ පිරිසක්ග‍්‍රාමීය ජනතාව ඉලක්ක කර මෙහෙය වන දැනුවත් කිරීමේ වැඩ සටහන් සඳහා 2009 වර්ෂය සඳහා රුපියල් මිලියන 5 ක් ලබාදීමට මහා භාණ්ඩාගාරය එකඟ වීම පැසසුමට ලක් කළ යුතුය. මෙම ජල සායන මඟින් හඳුනාගත් ග‍්‍රාම නිලධාරි කොට්ඨාශවල ග‍්‍රාමීය ප‍්‍රජාවට රෝගය පිළිබඳ සහ එය වැළැක්වීමට ගත යුතු කි‍්‍රයා මාර්ග ගැන ප‍්‍රායෝගික දැනුමක් ලබාදීමට අදහස් කරයි.ඊට අමතරව, ඔවුන් පානය සඳහා යොදා ගන්නා ජල මූලාශ‍්‍රවලින් ලබාගත් ජල සාම්පල නොමිලේ විශ්ලේෂණය කර එහි ගුණාත්මකතාවය ඔවුන්ට විස්තර කර දීම, භූගත ජලයෙහි අඩංගු අධික ප්ලෝරයිඩ් ප‍්‍රමාණය අවම කර ගැනීමට යොදා ගන්නා ජල පෙරහණය පාවිච්චිය සහ නඩත්තුව පිළිබඳ අවබෝධයක් ලබාදීම සහ තෝරා ගත් පවුල්වලින් සීමිත ප‍්‍රමාණයකට ජල පෙරහණ නොමිලයේ බෙදා දීම, ඇලුමිනියම් භාජන වෙනුවට මැටි භාජන කට්ටලයක් නොමිලයේ සැපයීම, වකුගඩු රෝගය පිළිබඳ සකස් කළ අත් පති‍්‍රකාවක් බෙදා දීම වැනි කාර්යයන් රාශියක් ඉටු කිරීමට බලාපොරොත්තු වේ.මේ දැනුවත් කිරීමේ වැඩ සටහන් මගින් රජරට ශීඝ‍්‍රයෙන් ව්‍යාප්ත වෙමින් පවතින වකුගඩු රෝගය බොහෝ දුරට අවම කර ගැනීමට පිටුවහලක් වනු ඇතැයි ජල සම්පත් මණ්ඩලයේ ඒකායන බලාපොරොත්තුවයි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=am0812072</link>
    <topic>දුම්බීවත් දුම් බොන්නන් ළඟ හිටියත්</topic>
    <author>සාගරිකා දිසානායක ජයසිංහ</author>
    <content>රජරටින් වකුගඩු රෝගය තුරන් කිරීමට ජල සායනදුම්බීවත් දුම් බොන්නන් ළඟ හිටියත් හානියේ අඩුවක් නෑලෝකයේ වෙසෙන දරුවන් අතරින් අඩක් දුම්වැටි දුමෙන් දූෂණය වූ වාතය ආඝ‍්‍රාණය කරන බව ලෝක සෞඛ්‍ය සංවිධානය ගණනය කර ඇත. අකි‍්‍රය දුම්පානයට ලක්වන දරුවෝ බ්‍රොන්ගයිටිස්, නිව්මෝනියා වැනි ස්වසන පද්ධතිය ආශි‍්‍රත ආසාදන සහ කන්වල ආසාදනවලට පහසුවෙන් ලක් වෙති. ඇදුම රෝග ලක්ෂණ උග‍්‍ර වේ. එමෙන්ම හදිසි මරණවලින් මිය යාමේ ප‍්‍රවණතාව ද වැඩිය.දුම් නොඋරන කාන්තාවන් අකි‍්‍රය දුම්පානයට ලක්වීමෙන් කලල වර්ධනයෙහි අඩුවක් දැක්වේ. අකි‍්‍රය දුම්පානය හෘද රෝගවලට ප‍්‍රධාන වශයෙන් හේතු වේ. ලෝක සෞඛ්‍ය සංවිධානයේ සොයා ගැනීම්වලට අනුව සිගරට් දුමට ලක්වීමෙන්, සිදුවන හානියෙහි ‘ආරක්ෂිත තත්ත්වයක්’ නැත.මෙම කරුණු අනාවරණය කැරුණේ දුම්කොළ හා මධ්‍යසාර පාලන කටයුතු උදෙසා මාධ්‍යවේදීන් දැනුවත් කිරීමේ සහ බලගැන්වීමේ අරමුණෙන් පිහිටුවන ලද ජීවක පදනමෙහි සමාරම්භක වැඩමුළුවේදීය. මෙම අවස්ථාවට ශී‍්‍ර ලංකා දුම්කොළ හා මධ්‍යසාර පිළිබඳ අධිකාරියේ සභාපති මහාචාර්ය කාලෝ ෆොන්සේකා, සෞඛ්‍ය අමාත්‍යාංශයේ බෝ නොවන රෝග පිළිබඳ අධ්‍යක්ෂ ලක්ෂ්මී සෝමතුංග, සහ ජීවක පදනමේ සභාපතිනි මංජරි පීරිස් යන මහත්ම මහත්මීහු ද සහභාගි වූහ.ලෝකයේ බෝ නොවන රෝග සඳහා බලපාන හේතු අතරින් ප‍්‍රථම ස්ථානය දුම්කොළ භාවිතයට හිමි වෙන බව වෛද්‍ය ලක්ෂ්මි සෝමතුංග මහත්මිය කීවාය. ප‍්‍රධාන බෝ නොවන රෝග වන්නේ හෘදයාබාධය, අධික රුධිර පීඩනය, අංශභාගය, දියවැඩියාව හා පිළිකාය. මේ රෝග හැදීමට හේතු වන කරුණු අතරින් ලේසියෙන්ම පාලනය කළ හැක්කේ දුම් පානයයි.එමෙන්ම ඉහත කී රෝග වැලැඳුණු පුද්ගලයන්ගේ රෝග තත්ත්වය සියයට තිහක් හෝ තිස්තුනක් පමණ දුම්පානය අත්හැරීමෙන් අඩුකළ හැකිය. ලෝකයේ සෑම වැඩිහිටි මරණ 10 කින් එකක් ම සිදුවන්නේ දුම්පානය හේතුකොටගෙනය. 2005 දී පමණක් ලොව මිලියන 5.4 ක් දෙනා දුම්පානය හේතුවෙන් මියගොස් තිබේ. සෑම තත්පර පහකට වරක්ම ලොව කොතැනක හෝ දුම්පානය හේතුවෙන් අයෙක් මිය යති.මෑත භාගයේදී කරන ලද ප‍්‍රචාරණ කටයුතු හේතුවෙන් මෙරට දුම්පානය 2006 වසර වන විට 25% ක් අඩුවී තිබේ. දුම්පානයෙහි අනිටු ප‍්‍රතිඵල පිළිබඳ ජනතාව දැනුවත් කිරීම මගින් මෙරට දුම්පානය වසර පහක් ඇතුළත 8% ක් අඩුවී ඇතැයි වෛද්‍ය ලක්ෂ්මි සෝමතුංග පැවැසුවාය.පාසල් විෂය මාලාවට ජම්පානයෙහි ආදීනව පිළිබඳ තොරතුරු ඇතුළත් වීම, ප‍්‍රචාරණය හා දැනුවත් කිරීම් මෙන්ම අධිකාරිය මගින් නීති කි‍්‍රයාත්මක කිරීමට හැකිවීමෙන් යෞවන හා තරුණ පරපුර මේ ව්‍යසනයෙන් ගොඩගන්නට හැකිවී ඇතැයි ද ඒ මහත්මිය කීවාය.සාගරිකා දිසානායක ජයසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=ay0812071</link>
    <topic>සින්දුවෙන් හා පන්දුවෙන් නැළවෙමින්</topic>
    <author>සාකච්ඡා කළේ සුනිල් මිහිඳුකුල</author>
    <content>සින්දුවෙන් හා පන්දුවෙන් නැළවෙමින් සමාජය විනාශය කරා ඇදී යනවාමහා සාහිත්‍යධර ගුණදාස අමරසේකරයන් ට අවුරුදු අසූව පිරෙන්නේ ලබන අවුරුද්දේ දී ය. වඩාත් විස්තරාත්මකව කිවහොත් ලබන වසරේ නොවැම්බර් මස 12 වැනි දින ය.මේ අවුරුද්දේ නොවැම්බර් මස සිට ලබන වසරේ නොවැම්බර් දක්වා වූ වසරක පමණ කාල පරිච්ඡේදය ගුණදාස අමරසේකර ප‍්‍රත්‍යාවලෝකනය යනුවෙන් නම් කර ඇත.එහි සමාරම්භක උලෙළ මේ 9 වැනි දින පස්වරු 3.45 ට කොළඹ බණ්ඩාරනායක අනුස්මරණ අන්තර්ජාතික සම්මන්ත‍්‍රණ ශාලාවේ ‘සී’ කමිටු ශාලාවේ දී පැවැත්වෙයි. මේ උලෙළේ මූලාසනය සිංහල ශබ්ද කෝෂයේ කර්තෘ විද්‍යෝදය පරිවේණාධ්‍යක්ෂ අකුරටියේ නන්ද හිමිපාණන් විසින් දරනු ලබයි.සිංහල විශ්ව කෝෂයේ ප‍්‍රධාන කර්තෘ, මහාචාර්ය කේ.එන්.ඕ. ධර්මදාස, අමාත්‍ය ආචාර්ය සරත් අමුණුගම එහිදි මුඛ්‍ය දේශන පවත්වනු ඇත. ඒ නිමිත්තෙන් ගුණදාස අමරසේකරයන් සමග කළ විශේෂ සංවාදයකි මේ.අවුරුදු අසූවට ළඟාවෙන මේ වැදගත් මොහොතේ ජීවිතය දිහා ආපහු හැරිලා බලද්දි මොනවද ඔබට හිතෙන්නේ?මට අසතුටු වෙන්න දෙයක් ඇත්තේ නැහැ. මේ රටේ පුරවැසියෙක් විදියටත් නිර්මාණ ලේඛකයෙක් විදියටත් මගේ කාර්යභාරය මගේ ශක්ති ප‍්‍රමාණයෙන් ඉටුකරලා තිබෙනවයි කියලා මට සතුටු වෙන්න පුළුවන්.මට වෙන අපේක්ෂා තිබ්බෙ නැහැ. මගේ ජීවිතේ යෙදවුණේ සාහිත්‍යයට, ශාස්තී‍්‍රය කටයුතුවලට හා දේශපාලනයටයි. මගේ ශක්ති ප‍්‍රමාණයෙන් මට ඒවට දායකත්වය දෙන්න පුළුවන් වුණා.ලේඛකයකු වීම කෙරෙහි ඔබේ පවුලේ පසුබිම ඔබට බලපෑවා කියලා මා හිතනවා?ඇත්තට ම මගේ පවුලේ පසුබිම මට බලපෑවා. මගේ පියා සිංහල වෙද මහත්තයෙක්. ඒ වගේ ම ප‍්‍රාචීන උගතෙක්. මව මුල් ගුරුවරියක්. පියා තිරික්කලේ ගමන් බිමන් යන කොට සැළලිහිණි සංදේශයේ කවි කියනවා මං අහන් ඉඳලා තියෙනවා.මව ඉස්කෝලේ උගන්වද්දි කුස ජාතකය කියනවා මං අහන් ඉඳලා තියෙනවා. ඒ මාර්ගයෙන් තමයි සාහිත්‍යය කෙරෙහි මගේ උනන්දුවක් - උද්‍යෝගයක් ඇතිවුණේ.ඔබේ මුල් කෙටිකතාවල ගුරුවරියන් ගේ චරිත මහත් අභිරුචියෙන් දැක්වෙනවා. ඇත්තට ම ඔබ කුඩා කාලේ තරුණ ගුරුවරියකට රහසේ පෙම් බැන්දා ද?(සිනාසෙමින්) ඒ වගේ දේවල් නැතුවා ම නෙමෙයි.විශ්ව විද්‍යාලයයෙන් ඔබ ජීවිතේට ලබාගත් දේ මොනවද?දැනුම, බුද්ධිය, ප‍්‍රඥාව මේ සේරම අපි ලබාගත්තේ විශ්ව විද්‍යාලයෙන්.ඔබ වෘත්තියෙන් දන්ත වෙද්‍යවරයෙක්. මේ වෘත්තියත් ලේඛන කලාවත් අතර කිසියම් පරස්පරයක් - විසංවාදයක් දක්නට ලැබෙනවා නේද?පරස්පරයක් පෙනුණට මං හිතන්නේ එක අතකින් වෘත්තිමය වශයෙන් වෙද්‍යවරයකු වීම භාග්‍යයක්. මොකද, ආර්ථික පදනම ඇතිවුණේ ඒකෙන්. වෙද්‍ය වෘත්තිය මගේ සාහිත්‍ය ජීවිතයට බාධාවක් වුණේ නැහැ.වෘත්තිය ලේඛකයකු විදියට කෙනකුට අපේ සමාජයේ නිශ්චිත ආර්ථික පැවැත්මක් ඇතිකර ගන්න බැරි ද?මං හිතන්නේ බැහැ. මම දැන් අවුරුදු පනහක් තිස්සේ පොත් ලියනවා. ඒත් කිසිම ගත යුතු ආදායමක් මම ලබලා නැහැ. වෘත්තිය ලේඛකයෙක් වෙලා අපේ රටේ ජීවත් වෙන්න බැහැ.කෝටි එකහමාරක ජනගහනයක් අපේ රටේ හිටියට අද නවකතා පොතකින් විකිණෙන්නේ පිටපත් දාහක් දෙදහක් වගෙ සුළු ගණනක්. ඉතින් ඒකෙන් කොහොමද යැපෙන්නේ?පේරාදෙණි සාහිත්‍යය ගැන, පේරාදෙණි ගුරුකුලය ගැන කතා වෙද්දි ඔබේ නමත් අවධාරණය කෙරෙනවා. ඔබත් ඒ කල්ලියේ ප‍්‍රබල සාමාජිකයෙක් නේද?‘කල්ලියක්’ කියන වචනය ඇතිවෙන්න හේතු වුණේ ඒ හිටපු අය ගේ ජීවන දර්ශනය, සාහිත්‍ය දර්ශනය එකක් වූ නිසයි.මහාචාර්ය එදිරිවීර සරච්චන්ද්‍රයන් ගේ ඇසුර ඔබේ නිර්මාණ ජීවිතය කෙරෙහි බලපෑවේ කොයි ආකාරයට ද?ඒ දවස්වල පේරාදෙණි විශ්ව විද්‍යාලයයේ චින්තන ආධිපත්‍ය දරාගෙන හිටියේ මහාචාර්ය සරච්චන්ද්‍ර යි.මම ඔහු ඉතාම කිට්ටුවෙන් ආශ‍්‍රය කළා. ඔහු මගේ ලේඛන කලා ජීවිතයට හුඟාක් උදව් කළ කෙනෙක්. ඒත් ඊට වඩා ඔහු මට බලපෑවේ ජීවිත පරමාර්ථය හා සම්බන්ධයෙනුයි.ඒක මෙහෙම විස්තර කරන්න පුළුවන්. ඔහු ලෞකික අපේක්ෂා වෙනුවෙන් ජීවත් වෙච්ච කෙනෙක් නෙමෙයි. ඔහු උතුම් පරමාර්ථ කෙරෙහි කැපවෙච්ච ජීවිතයක් ගත කරපු කෙනෙක්. අපි ඉංගිරිසියෙන් IDEALIST කියලා කියන්නේ.ඒ කාලේ විශ්ව විද්‍යාලයයට ගිය අය ගේ මූලික පරමාර්ථය වුණේ සිවිල් සේවයට බැඳීමයි. එහෙත් මහාචාර්ය සරච්චන්ද්‍ර ඒක ප‍්‍රතික්ෂේප කරලා ඊට වඩා ජීවිතයේ වෙනත් හරවත් පරමාර්ථ තිබෙනවයි කියල ඒවා සාක්ෂාත් කරගත යුතු ය කියන කැපවීමෙන් කටයුතු කළ කෙනෙක්. මම ඔහු ගෙන් ලබපු ලොකුම ආභාසය තමයි ඒක.මාර්ටින් වික‍්‍රමසිංහ අත වැඩුණු සිංහල නවකතාවේ පරිහානිය ආරම්භ වූයේ එය පේරාදෙණිය වෙත සංක‍්‍රමණය වීමෙන් පසු ව බව ඔබ කියා තිබෙනවා.ඒ පරිහානිය සිද්ධ වුණේ පේරාදෙණි නවකතාව, පිරිහුණු බටහිර නවකතාව ගුරු කොට ගැනීමෙන්. ඒක අනුකාරක සාහිත්‍යයක් වුණා.එහෙත් අපි (අපේ පරම්පරාව) තවමත් පේරාදෙණි සාහිත්‍යය මහත් ආස්වාදයකින් යුතුව කියවනවා. එහි සංවේදී ජීවන අත්දැකීම්, කාව්‍යමය භාෂාව, අපූර්ව ලේඛන ශෙලිය කෙරෙහි අපි බලවත් සේ ආශක්ත ව සිටිනවා. ඒවා ඉක්මවන්න තවමත් අපේ නූතන නවකතාව සමත් වෙලා නැහැ.ඒක ඇත්ත. ආකෘතිමය වශයෙන් මේ නවකතා වැදගත්. ඒවායේ භාෂාව හොඳයි; කවීත්වයක් තිබුණා. මොකද, ඒ නවකතා ලිව්වේ භාෂාව හැසිරවීමේ ශක්තියක් තිබෙන, කවීත්වයක් තිබෙන ලේඛක පිරිසක්.දැන් බලන්න මහාචාර්ය සරච්චන්ද්‍ර ගේ ‘මළගිය ඇත්තෝ’, ‘මළවුන් ගේ අවුරුදු දා’ වගේ නවකතා නිසරු නවකතා වුණාට, ඒවායේ හරයක් නැතිවුණාට කවීත්වය අතින් හරිම උසස්.ඒත් අද ලියැවෙන නවකතා ඒ අතින් ගන්නම දෙයක් නැහැ. පේරාදෙණි යුගයෙන් පස්සේ නවකතා ලියපු අය හොඳ ප‍්‍රතිභාවක් නැති, සහජ බුද්ධියක් නැති, අදක්ෂයන් පිරිසක් නෙමෙයි. ඒත් ඒ සාධක ටික තිබූ පමණින් සාහිත්‍යකාරයෙක් වෙන්නේ නැහැ.ඒකට ඇසූපිරූ තැන් ඇති බව තිබෙන්න ඕනෑ. ඔවුන් බුද්ධිමත් වෙන්න ඕනෑ. ප‍්‍රඥාවන්තයන් වෙන්න ඕනෑ. දැන් කාලේ නවකතාවක් ලියන්න නම් ඔය මුකුත් ම ඕනැ නැහැ. සිංහලවත් හරිහැටි දැනගන්න ඕනැ නැහැ. හැබැයි මේකට ඔවුන්ට දොස් කියන්න බැහැ.මේකට ප‍්‍රධානම හේතුව මේ පවතින කසිකබල් අධ්‍යාපනය. ඉංගිරිසි භාෂාව දන්නේ නැති කෙනා පටු ඥොය මණ්ඩලයකින් යුතු පුද්ගලයෙක් කියලා අපි පිළිගන්න ඕනැ. අපි ඒ අමිහිරි සත්‍යය පිළිගන්න ඕනැ.ඔබේ සාහිත්‍ය ජීවිතයේ විශාල පරිවර්තනයක් - යුග පෙරළියක් සිද්ධ වෙන්නේ හැට ගණන්වල අවසාන භාගයේ ඔබ ‘සිළුමිණ’ පත්තරේට කරන සුප‍්‍රසිද්ධ පාපොච්චාරණයත් සමඟයි. ඔබ එක්ටැමෙන් මහ පොළොවට බහින්නේ ඉනික්බිතිව යැයි කියැවෙනවා.කාලයා ගේ ඇවෑමෙන් මට පෙනී ගියා අපි ලියපු නවකතා (විශේෂයෙන් ‘යළි උපන්නෙමි’, ‘දෙපා නොලද්දෝ’ වැනි) ව්‍යාජ, මනස් පුතුන් බිහිකරන නවකතා කියලා. ඒ නිසයි එවැනි පාපොච්චාරණයක් කළේ. ඒක ඒ අවස්ථාවේ මා කළ යුතුව ම තිබුණු දෙයක්.ඔබ හිටපු ගමන් එතෙක් ලියපු නවකතා ඉඳුරා ප‍්‍රතික්ෂේප කළේ ඇයි?අද මෙන් එදා මම දේශපාලන කි‍්‍රයාධරයකු නොවුණත් කවදත් මා තුළ සමාජ - දේශපාලනයට සංවේදී මනසක්, සවිඥානකත්වයක් තිබුණා. පේරාදෙණි යුගයේ දී තමයි ඒක යම් තරමකට යටපත් වෙලා තිබුණේ.ඒ නිසා මට පෙනී ගියා අපි ලියපු නවකතා සමාජයත් එක්ක නොබැඳුණු නිර්මාණය කියලා. මම පශ්චාත් උපාධි සඳහා එංගලන්තයට යන්නත් කලින් ලියපු මගේ ‘ගන්ධබ්බ අපදානය’ නවකතාව මගේ මේ පරිවර්තනයේ හොඳ පිළිබිඹුවක් ලෙස ගන්න පුළුවන්.එහි එන චරිතවලට සමාජ පදනමක් තිබෙනවා. එංගලන්තයට ගියාට පස්සෙ මට වඩාත් තදින් දැනුණා අපි මෙතෙක් ලියපු නවකතා අනුකාරකවාදී ය කියන එක.පේරාදෙණි සාහිත්‍යයට ජපන් කාම කතාවල හෙවණැල්ල තිබෙනව කියලයි මාර්ටින් වික‍්‍රමසිංහ පොතක් ද ලියමින් කියා සිටියේ? එහෙත් ඒක සදොස් මතයක් නේද?ඇත්තටම පේරාදෙණි සාහිත්‍යයට ජපන් කාම කතා බලපෑවේ නැහැ. බලපෑවේ යුද්ධ දෙකක් අතර බටහිර බිහිවුණු පිරිහුණු නවකතාව. ජපන් කාම කතා ත් එහි ම පරිහානි අවස්ථාවක් වෙන්න පුළුවන්.ඔබ ‘යළි උපන්නෙමි’ නවකතාවට ලියන කාලේ (ඊට පෙරවදනක් ලියමින්) කියා ඇත්තේ සාහිත්‍යකරුවා හැව දමමින් ජීවත් වන සත්වයකු වැන්න කියලයි. දැන් ඔබ ඒ මතයේ නැද්ද?ලේඛකයා නවකතාවක් ලිව්වම එතැනින් එහාට ඔහු ගේ වගකීමක් නැහැ කියන අදහසකුයි ඔතැන තියෙන්නේ. ඒක මගේ හිතේ අත හෝදා ගැනීමක්. ඒක වැරදියි සම්පූර්ණයෙන් ම. සාහිත්‍ය නිර්මාණයක් කියන්නේ ඒක ලේඛකයා ගේ ජීවිතයේ ම කොටසක්.ඔබේ ‘යළි උපන්නෙමි’ නවකතාව අලුත් පරපුර තියා අපේ පරපුරවත් කියවලා නැහැ. මොන ප‍්‍රශ්න තිබුණත් ඒක යළි පළකිරීම වටිනවා නේද? මේ නවකතාව ‘තරුණයකුගේ ඉරණම’ යන නමින් නැවත පළ කිරීමේ සූදානමක් අසූව දශකයේ දී තිබුණා මට මතකයි?අද වුණත් ආයේ පළ කරන්න පුළුවන්. ඒත් එකම දේ එයින් නරක ආදර්ශයක් ගනීවි ද කියන එකයි. අපේ සමාජය විචාරශීලි නැහැ. එහෙම වුණාම ගන්නේ නරක ආදර්ශ.ඇත්තට ම ‘යළි උපන්නෙමි’ නවකතාවේ දුර්වල එහි දෙවැනි කොටසයි. ඒත් පළමු කොටස අදටත් වැදගත්. මං හිතන්නේ මේ කාරණය රෙජි සිරිවර්ධන වගේ විචාරකයෙක් ජීවත් ව ඉද්දි පෙන්වා දීලා තිබෙනවා.ඔව්. රෙජි එහෙම පෙන්වා දීලා තියෙනවා.ඔබ පේරාදෙණි සාහිත්‍යය පිටු දුටුවත් මාර්ටින් වික‍්‍රමසිංහ ගේ ‘විරාගය’ නවකතාව ගැනත් විශේෂයෙන් එහි එන අරවින්ද ගේ චරිතය ගැනත් සුවිශේෂි මතවාදයක ඉන්නවා.‘විරාගය’ මා නවකතාවක් විදියට අගය කළාට එහිත් දුර්වලකම් නැතුවා නෙමෙයි. එහි සමාජ චිත‍්‍රය ප‍්‍රබලව මතුව පේන්නේ නැහැ. ‘විරාගය’ කියවන පාඨකයන්ගෙන් 80% ක්ම එය කියවන්නේ පේ‍්‍රම කතාවක් විදියටයි. එහි පෙම් කරනවා; මැරෙනකොට අත් අල්ලගෙන ඉන්නවා. ඔවුන් දකින්නේ ඒවා. මේ නවකතාවේ සමාජ විඥානය අඩුයි.ඔබේ විවාහය සිද්ධ වුණේ කොහොමද?මගේ බිරිය ගේ නම චන්ද්‍රා අමරසේකර. අපේ විවාහයට අත්සන් කළේ මාර්ටින් වික‍්‍රමසිංහ හා මගේ ඥාතියකු වන පියදාස පතිනායක. මම මගේ ‘ජීවන සුවඳ’ නවකතාව පිළිගන්වලා තියෙන්නේ ඒ ඥාතියාටයි.සාහිත්‍යය ලේඛකයාගේ හැව ඇරීමක් නොවෙතැයි ඔබ කියා සිටියත් ඔබේ පසුකාලීන සාහිත්‍ය කෘති වුණත් (විශේෂයෙන් ‘ගමනක මුල’ සිට ‘ගමනක මැද’ දක්වා වූ එකිනෙකට ඈඳුණු නවකතා හත) එක්තරා දුරකට ඔබ නියෝජනය කරන සිංහල ගැමි මැද පන්තියේ ආත්මීය හා සමාජයීය හැව ඇරීමක් නොවන්නේ ද?ඔව්. එහෙම කියන්නත් පුළුවන්. මම ‘ගමනක මුල’ නවකතාවලියෙන් කියන්නේ සිංහල මැද පන්තික බුද්ධිමතා ගේ ජීවන ගමනයි.ඔබේ මුල් කාලීන සාහිත්‍ය නිර්මාණ එක්ක (විශේෂයෙන් ‘ජීවන සුවඳ’ වගෙ) ඔබේ පසු කාලීන කෘති සසඳද්දි ඒ පසුකාලීන කෘතිවල සාහිත්‍යමය අගය, කලාත්මක වටිනාකම, (විශේෂයෙන් කාව්‍යමය භාෂාව) කවීත්වය හීනවී ඇති බව විචාරකයන් පෙන්වා දී තිබෙනවා. ඒවා සමාජ රපෝත්තු බව පෙන්වා දී තිබෙනවා. ඔබ එකඟ වෙනවද ඒ විචාර මතිමතාන්තරවලට?ඒ විවේචනය මම පිළිගන්නේ නැහැ.එදාට සාපේක්ෂව අද ඔබේ පොත්වලට හොඳ අලෙවියක් තිබෙනවද?එක් පොත් ප‍්‍රකාශකයෙක් මට කිව්වා අද වැඩියෙන් ම විකිණෙන්නේ මගේ නවකතා කියලා. ඒත් මගේ නවකතාවකිනුත් පළවන්නේ පිටපත් දාහයි; දෙදහයි. එහෙම නම් ඉතින් අනිත් ලේඛකයන් ගේ පොත් විකිණෙන ප‍්‍රමාණය මට හිතාගන්න පුළුවන්.එක්ටැමෙන් පොළොවට ආවට පස්සේ ඔබ සමාජ - දේශපාලන චින්තකයෙක් බවට, විචාරකයෙක් බවට පත්වුණා. ඒක පටන්ගත්තේ ඔබේ ‘අබුද්දස්ස යුගයක්’ කියන පොතෙන්?මා තුළ ඉන්න සාහිත්‍යධරයයි; සමාජ - දේශපාලන විචාරකයායි කියන දෙන්නම එකම පුද්ගලයෙක්. අපේ රටේ ප‍්‍රබුද්ධ දේශපාලන සංවාදයක් ඇති වෙනව නම්; ප‍්‍රබුද්ධ දේශපාලන චින්තකයෙක් මේ රටේ පහළ වෙනව නම් අපිට කරන්න කාර්යභාරයක් ඉතුරු වෙන්නේ නැහැ. එහෙම නොවන නිසා ඒ දේත් අපිට ම කරන්න සිද්ධ වෙලා තිබෙනවා.ජාතික චින්තනය ඔබේ මේ සමාජ - දේශපාලන විචාරයේ පැහැදිලි වර්ධනාත්මක අවස්ථාවක්?අපේ රටේ ජාතික විමුක්ති ව්‍යාපාරයක් කියලා දෙයක් තිබුණට ඒක දාර්ශනික මට්ටමෙන් තිබුණේ නැහැ. මාක්ස්වාදී දර්ශනයක් තමයි තිබුණේ. ජාතික චින්තනය කියන සංකල්පය බිහිවුණේ මාක්ස්වාදී දර්ශනය එහෙම පිටින්ම පිරිහිලා ගියාට පස්සෙයි. ඇත්තටම ඒ පිරිහීමට හේතු සෙවීමේ ප‍්‍රතිඵලයක් විදියට තමයි ජාතික චින්තනය බිහිවුණේ.ජාතික චින්තනවාදියෙක් වීම, දේශ හිතෙෂි ජාතික ව්‍යාපාරයට සෘජුවම සම්බන්ධ වීම, කොටින් ම දේශපාලන කි‍්‍රයාධරයකු වීම ඔබේ සාහිත්‍ය ප‍්‍රතිරූපයට හානිකර සංසිද්ධියක් වූවා යැයි සමහරු කියනවා? ඒ වගේ ම ඔබට වෙනත් ප‍්‍රතිරූපයක් ඇතිවුණා ය කියලත් කියනවා?මම හිතන්නේ එහෙම හානියක් වුණේ නැහැ.අද ඔබ දේශපාලන අනුශාසකත්වය දරන්නේ ළිං මැඩියන් ලෙස ඔබ ගර්හා කළ තරුණ පරම්පරාවකටයි?ළිං මැඩියන් කිව්ව ම ඒක පොඩි ගැරහීමක් වගෙ පේනවා. නමුත් ඇත්තට ම ළිං මැ¾ඩියන් තමයි. ඔවුන් ගේ ඥාය මණ්ඩලය පුළුල් වෙලා නැහැ. ඔවුන්ට තව බොහෝ දුර ගමනක් යන්න තියෙනවා.මෙරට අනාගතය බාරගන්නේ උගත් ගැමි පරපුර බව ඔබ 1963 දී ‘සංස්කෘති’ සඟාවට කියා තිබුණා. එහෙත් ඒක මේ අවුරුදු පනහට ම සිද්ධ වුණා ද?ඒක භාගයක් දුරට සිද්ධ වෙලා තිබෙනවා. කොච්චර අඩුපාඩුකම් තිබුණත් ජේවීපී එකෙන් තමයි ප‍්‍රඥාංකුරයෙක් බිහි වෙන්නේ.ලිබරල්වාදය ගැන - මාක්ස්වාදය ගැන මේ මොහොත වෙනකොට ඔබ දරන්නා වූ ආකල්ප මොනවාද?මාක්ස්වාදයයි ලිබරල්වාදයයි එකම කාසියේ දෙපැත්ත වගේ. මේ දෙකම අද අවලංගුයි.ඔබ හොඳ කලා විචාරකයෙක් කියලා ඔබම හිතනවද? ඔබ කවිය ගැන, නාට්‍ය ගැන (පපඩම් නාට්‍ය) චිත‍්‍රපට ගැන (‘ප‍්‍රසන්නලා ගේ - හඳගමලා ගේ සිනමාපට ගැන) ගීත සාහිත්‍යය ගැන (එහෙම ගීත සාහිත්‍යයක් කියා දෙයක් නැතැයි යන්න) විවාදාත්මක මත නිරන්තරයෙන්ම පළ කරන්නෙක්?ඕවා ගැන කවුරුත් කතා නොකරන නිසා අපට සිද්ධ වෙලා තිබෙනවා, විචාරය කරන්න. දැන් බලන්න කවියට වෙච්ච දේ. අද කවිය ගීතය වෙලා. ඒ ගීතයත් දැන් කුණුහරුපයක් වෙලා.ඔබට ඉන්නෙ එක දරුවයි? මා දන්නා තරමින් ඔහු (පුතා) සාහිත්‍ය කලාවට සම්බන්ධයක් නැහැ. කොටින්ම ඔහු කලාකාරයෙක් නෙමෙයි. ඔබේ බුද්ධිමය පරම්පරාවේ - ඔබේ සාහිත්‍ය පරම්පරාවේ ඊළඟ කොටස්කාරයෝ ඔබලාගේ දූ දරුවන් නෙමෙයි.ඔවුන් නියෝජනය කරන්නේ වෙනත් ආර්ථික වශයෙන් ඵලදායි වෘත්තිය ක්ෂේත‍්‍ර? ඒක මාර්ටින් වික‍්‍රමසිංහටත් පොදුයි.පුතා වෘත්තියෙන් ශල්‍ය වෙද්‍යවරයෙක්. හැබැයි ඔහු මට වඩා හොඳට සිංහල දන්නවා. ඒත් ඔහු සාහිත්‍ය පැත්තට යොමුවෙලා නැහැ. ඕවට මම බල කරන්න ගියෙත් නැහැ.එතකොට ඔබේ වටිනා පෞද්ගලික පුස්තකාලයට මොකද වෙන්නේ? ඔබේ ඇවෑමෙන් ඒක විශ්ව විද්‍යාලයකට පරිත්‍යාග කරනවද?එහෙම තමයි කරන්න වෙන්නේ.මෑතදී ඔබ සාහිත්‍ය හා සම්බන්ධයෙන් ඉතා වැදගත් ශාස්තී‍්‍රය පොතක් පළ කරලා තිබෙනවා? ‘නො සෙ වුණා කැඩපත’ යනුවෙන්.මේ පොතෙන් මට වුවමනා කළේ අපේ නවකතාවේ පරිහානිය විමසා බලන්නයි.මේ පොතේ ඔබ සංස්කෘතික ආක‍්‍රමණයක් ගැන සඳහන් කරනවා. මේ රට නුදුරු අනාගතයේ දී විනාශ මුඛය වෙත ගෙන යනු ලබන්නේ ප‍්‍රභාකරන් ගේ ත‍්‍රස්තවාදය නොව මේ සංස්කෘතික ආක‍්‍රමණය බව ඔබ කියා සිටිනවා. මොකද්ද ඔබ මේ කියන ආක‍්‍රමණය?1977 වෙනකම් කොච්චර අඩුපාඩුකම් තිබුණත් අපිට දේශීය ආර්ථිකයක්, දේශීය සංස්කෘතියක් කියලා දෙයක් තිබුණා. නමුත් 1977 න් පසුව අපේ රට නව යටත් විජිතවාදයට ගොදුරු වුණා. එහි ඵලවිපාක තමයි අද අපි අත්විඳින්නේ.අද තියෙන්නේ සින්දුවෙන්, පන්දුවෙන් නැළවෙන සමාජයක්. එය විනාශය කරා ගමන් ගන්නවා. ප‍්‍රභාකරන් ගේ ත‍්‍රස්තවාදය නැති කරන එක ඒ තරම් අමාරු දෙයක් නෙමෙයි. ඒත් මේ පිරිහීම, මේ විනාශය ඊට වඩා භයානකයි.සාහිත්‍යයේ යථාර්ථවාදය යල්පැනලා ගිහිං කියලා සමහරු කියා සිටිනවා. ඒත් මම හිතන්නේ ඔබ ඊට එකඟ නැහැ?එකඟ නැහැ. යථාර්ථවාදය වලංගු නැහැ කියන එක මිථ්‍යාවක්. එහෙම අවලංගු වෙන්න යථාර්ථවාදය කියන්නේ මෝස්තරයක් නෙමෙයි.සිංහල නවකතාව විදූෂකයන් ගේ රඟමඩලක් බවට පත්ව ඇති බව ඔබ කියා තිබෙනවා? ඇත්තටම මෑත දශක දෙක තුන තුළ එක උසස් නවකතාවක්වත් පළ වෙලා නැද්ද?ඉඳලා හිටලා හොඳ නවකතාවක් පළ වෙනවා. මහාචාර්ය අසෝක අමරතුංග ගේ ‘රකුසා පිළිසිඳ’ මෑත බිහිවුණු හොඳ නවකතාවක්.අවසාන වශයෙන් ඔබේ ඉදිරි ජීවිතයේ සැලැසුම් මොනවාද? ඉන්න ටික කාලෙට මොනවද ඔබ කරන්න හිතාගෙන ඉන්නේ?මම දැන් ‘ගමනක මුලින්’ පටන් ගත්තු නවකතාවලියේ අටවැනි කොටස හෙවත් අවසාන කොටස ලියාගෙන යනවා.එහි නම ‘ගමනක අග‘. 1977 න් පසු ඇතිවූ සමාජ විපර්යාසය තමයි ඊට පසුබිම් වෙන්නේ. ඒක ලියලා ඉවර වෙලා තියෙනකොට මම ජීවත්වෙලා ඉඳි ද දන්නෙත් නැහැ.එහෙම අසුබවාදී ව හිතන්න එපා! ඔබට දීර්ඝායුෂ.සාකච්ඡා කළේ සුනිල් මිහිඳුකුල</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=aj0812071</link>
    <topic>ටෙලිකොම් මොබිටෙල්</topic>
    <author/>
    <content>ටෙලිකොම් මොබිටෙල් 3G Delight එළිදක්වයිසේවක දිවිමඟට සෙලින්කෝ සරණක්ඩාන්සින් ස්ටාර්ට ෆෝමියුලා ප්ලස් ආවරණයක්එච්එස්බීසී පරිසර සංරක්ෂණය පිළිබඳ පාසල් ළමයින් දැනුවත් කරයිඑඩ්නා චොකලට් නිෂ්පාදනයට මහාධිකරණයෙන් අවසරහේමාස් හොස්පිට්ල්ස් වෙත ඩයලොග් සන්නිවේදන විසැඳුම්සුවසහන දැන් දිනපතාම විවෘතයිෆෝචූන් වාසනා පවුල පාරිභෝගික සමාජයශ‍්‍රී ලංකා ටෙලිකොම් මොබිටෙල් සමාගම විසින් පෙරගෙවුම් සේවාවන් අතරට නවතම විශේෂාංගයක් හඳුන්වා දෙමින් 3G Daily Delight 50 සහ 3G Daily Delight 25 නම් වූ ආකර්ෂණීය ගාස්තු ක‍්‍රම දෙකක් එළිදක්වන ලදී.මෙම විශේෂාංග සියලු ස්මාර්ට් පාරිභෝගිකයන් වෙත විවෘතව පවතින අතර, 3 ජී සේවාවන්වල සංකලනයකින් යුතුව ග‍්‍රාහකයා වෙත ලබා දෙයි. 3G Daily Delight 25 මඟින් පාරිභෝගිකයා වෙත මෙගාබයිට් 50ක දත්ත ප‍්‍රමාණයක් ද 3G Daily Delight 50 මඟින් මෙගාබයිට් 100ක දත්ත ප‍්‍රමාණයකට අමතරව මොබිටෙල් ජාලය තුළ වීඩියෝ ඇමතුම් විනාඩි 100ක් ද එස්එම්එස් පණිවුඩ 100ක් ද දවස පුරා අත්විඳීමේ නිදහස උදා වේ.මාසික ගාස්තුවකට යටත් නොවී සිය අවශ්‍යතාව අනුව නිරන්තරයෙන් හෝ විටින් විට අන්තර්ජාල පහසුකම් අත්විඳීමට ද වැඩි පාරිභෝජනයක් ද අපේක්ෂා කරන පාරිභෝගිකයන්හට එයට සරිලන ගාස්තු ක‍්‍රමයක් මීට පෙර පැවැති විවිධ වූ ගාස්තු ක‍්‍රම මඟින් දක්නට නොලැබිණි. මේ විශේෂාංග හඳුන්වා දෙන ලද්දේ මෙම අඩුපාඩුව පියවීම පිණිසයි.3G Daily Delight 50 සහ 3G Daily Delight 25 වශයෙන් වූ විශේෂාංග දෙකක් හරහා මෙම ආකර්ෂණීය 3G දෛනික නිදහස ග‍්‍රාහකයා වෙත ළඟාවේ. 3G Daily Delight 50 විශේෂාංගය සමස්ත 3ට් සේවාවන්හි එකතුවක් අපේක්ෂා කරන ග‍්‍රාහකයින් වෙනුවෙන් ද 3G Daily Delight 25  විශේෂාංගය හුදෙක් පහසු මිලට අන්තර්ජාල ප‍්‍රවේශය පමණක් අපේක්ෂා කරන ග‍්‍රාහකයින් වෙනුවෙන් ද නිර්මාණය කර ඇත.මෙහි ඇති එක් වාසියක් වනුයේ ග‍්‍රාහකයා හට ඕනැම 3G ජංගම දුරකථනයකින් හෝ USB Modem එකක් තුළින් මෙම සේවාවන් අත්විඳිය හැකි වීමයි. සිය 3ජී ජංගම දුරකථනය භාවිතා කරමින් මෙම පහසුකම් අත්විඳීමට අපේක්ෂා කරන ග‍්‍රාහකයන් හට එම දුරකථනයම භාවිතා කිරීමෙන් මෙම විශේෂාංගය සකී‍්‍රය කළ හැකිය. USB Modem එකක් භාවිතා කරන පාරිභෝගිකයින්හට වෙනත් මොබිටෙල් ජංගම දුරකථනයක් මඟින් මෙම සේවාව සකි‍්‍රය කර ගැනීමේ හැකියාව ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=aj0812072</link>
    <topic>සේවක දිවිමඟට සෙලින්කෝ සරණක්</topic>
    <author/>
    <content>ටෙලිකොම් මොබිටෙල් 3G Delight එළිදක්වයිසේවක දිවිමඟට සෙලින්කෝ සරණක්ඩාන්සින් ස්ටාර්ට ෆෝමියුලා ප්ලස් ආවරණයක්එච්එස්බීසී පරිසර සංරක්ෂණය පිළිබඳ පාසල් ළමයින් දැනුවත් කරයිඑඩ්නා චොකලට් නිෂ්පාදනයට මහාධිකරණයෙන් අවසරහේමාස් හොස්පිට්ල්ස් වෙත ඩයලොග් සන්නිවේදන විසැඳුම්සුවසහන දැන් දිනපතාම විවෘතයිෆෝචූන් වාසනා පවුල පාරිභෝගික සමාජයසේවක දිවි මඟට සෙලින්කෝ සරණක් තුන් වැනි අදියර කි‍්‍රයාත්මක වෙමින්.සෙලින්කෝ සමූහ ව්‍යාපාරයේ සභාපති දේශමාන්‍ය ආචාර්ය ලලිත් කොතලාවල මහතා ගේ හැත්තෑ වැනි ජන්ම දිනය යෙදී පසුගියදා 29 දාට යෙදී තිබුණි. ඒ වෙනුවෙන් සෙලින්කෝ සමූහ ව්‍යාපාරයේ සමාගම් රැසක විවිධ වැඩසටහන් කි‍්‍රයාත්මක විය. සෙලින්කෝ සරණ අරමුදල ද සිය සමාජ සුබසාධන කාර්යයන් තව තවත් ව්‍යාප්ත කරන්නට කටයුතු කළේ ය.එහිදී පළමුවෙන් ම සෙලින්කෝ සමූහ ව්‍යාපාරයේ වසර ගණනාවක් සේවය කර විශ‍්‍රාම ගිය සේවකයන් ගේ සුබ සාධනය සඳහා ප‍්‍රතිලාභ ලබාදීමට කටයුතු කරන ලදී. විශ‍්‍රාමික සේවකයන් රැක බලා ගැනීම අරමුණු කරගත් එය නම් කර තිබුණේ දේශමාන්‍ය ආචාර්ය ලලිත් කොතලාවල විශ‍්‍රාමික සේවක අරමුදල යනුවෙනි.අතීතයට උපහාර දැක්වීමට අමතරව වර්තමානයේ සේවය කරන සේවකයන් ද අමතක නො කිරීමට සෙලින්කෝ සරණ අරමුදල පියවර ගෙන තිබිණි. ‘සේවක දිවිමඟට සෙලින්කෝ සරණක්’ වැඩසටහන කොතලාවල මහතාගේ උදාර සංකල්පයක් අනුව මීට වසරකට පමණ පෙර ආරම්භ කර තිබිණි.සෙලින්කෝ සමූහ ව්‍යාපාරයේ සේවයේ නියුතු සේවකයන්ගේ විවිධ වූ ආර්ථික අපහසුකම් යම්තාක් දුරකට හෝ අවම කිරීම සඳහා මාසිකව සහන වැඩසටහනක් පවත්වාගෙන යා යුතු බව කොතලාවල මහතා සෙලින්කෝ සරණ අරමුදලට යෝජනා කළේ ය.එම වැඩසටහනේ තෙවැනි අදියර පසුගිය 28 වැනි දින කොතලාවල මහතාගේ කාර්යාලයේදී සිදු කෙරිණි. ‘සේවක දිවිමඟට සෙලින්කෝ සරණක්’ යන මැයෙන් මෙය නම් කර තිබිණි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=aj0812073</link>
    <topic>ඩාන්සින් ස්ටාර්ට ෆෝමියුලා ප්ලස් ආවරණයක්</topic>
    <author/>
    <content>ටෙලිකොම් මොබිටෙල් 3G Delight එළිදක්වයිසේවක දිවිමඟට සෙලින්කෝ සරණක්ඩාන්සින් ස්ටාර්ට ෆෝමියුලා ප්ලස් ආවරණයක්එච්එස්බීසී පරිසර සංරක්ෂණය පිළිබඳ පාසල් ළමයින් දැනුවත් කරයිඑඩ්නා චොකලට් නිෂ්පාදනයට මහාධිකරණයෙන් අවසරහේමාස් හොස්පිට්ල්ස් වෙත ඩයලොග් සන්නිවේදන විසැඳුම්සුවසහන දැන් දිනපතාම විවෘතයිෆෝචූන් වාසනා පවුල පාරිභෝගික සමාජය‘සිරස ඩාන්සින් ස්ටාර්’ දුෂ්්‍යන්ත් වීරමන් මහතාට ශ‍්‍රී ලංකා ඉන්ෂුවරන්ස් ෆෝමියුලා ප්ලස් මෝටර් රථ ප‍්‍රදර්ශනයේදී ෆෝමියුලා ප්ලස් මෝටර් රථ ආවරණයක් ප‍්‍රදානය කරන ලදී.මෙම අවස්ථාවේදී දුෂ්්‍යන්ත් වීරමන් අදහස් දක්වමින් “ෆෝමියුලා ප්ලස් මෝටර් රථ ප‍්‍රදර්ශනය වැනි ලංකා මෝටර් රථ ඉතිහාසයේ උසස් ගණයේ ප‍්‍රදර්ශනයකදී තමාට රංගනයක් ඉදිරිපත් කිරීමට අවස්ථාව ලබාදීම හා පරිපූර්ණ රක්ෂණ ආවරණයක් වන ෆෝමියුලා ෆ්ලස් රක්ෂණයක් තමාට ලබාදීම සම්බන්ධව ශ‍්‍රී ලංකා ඉන්ෂුවරන්ස් සමාගමට තමාගේ ප‍්‍රණාමය පුද කරන බව කීය.ශ‍්‍රී ලංකාවේ මෝටර් රථ හිමියන්ට තම මෝටර් රථය අනතුරකට භාජනය වූ අවස්ථාවකදී ඉතා ම උසස් ගණයේ නවීන තාක්ෂණයෙන් හෙබ් ෆෝමියුලා වර්ල්ඩ් අලුත්වැඩියා මධ්‍යස්ථානයෙන් නිෂ්පාදකයාගේ ප‍්‍රමිතීන්ට අනුකූලව අලුත්වැඩියා කර ගැනීමට හෝ එසේ නොවේ නම් හිමිකම් මුදල් ලබාගෙන තමන්ට කැමැති ගරාජයකින් අලුත්වැඩියා කර ගැනීමේ අවස්ථා දෙකින් එකක් තෝරා ගැනීමේ වරප‍්‍රසාදය භුක්ති විඳීමේ අවස්ථාව ලබාදී ඇති ලංකාවේ එකම මෝටර් රථ ආරක්ෂණ ඔප්පුව ශ‍්‍රී ලංකා ඉන්ෂුවරන්ස් හි ෆෝමියුලා ප්ලස් රථවාහන ඔප්පුවයි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=aj0812074</link>
    <topic>එච්එස්බීසී පරිසර සංරක්ෂණය පිළිබඳ පාසල් ළමයින් දැනුවත් කරයි</topic>
    <author/>
    <content>ටෙලිකොම් මොබිටෙල් 3G Delight එළිදක්වයිසේවක දිවිමඟට සෙලින්කෝ සරණක්ඩාන්සින් ස්ටාර්ට ෆෝමියුලා ප්ලස් ආවරණයක්එච්එස්බීසී පරිසර සංරක්ෂණය පිළිබඳ පාසල් ළමයින් දැනුවත් කරයිඑඩ්නා චොකලට් නිෂ්පාදනයට මහාධිකරණයෙන් අවසරහේමාස් හොස්පිට්ල්ස් වෙත ඩයලොග් සන්නිවේදන විසැඳුම්සුවසහන දැන් දිනපතාම විවෘතයිෆෝචූන් වාසනා පවුල පාරිභෝගික සමාජයඑච්එස්බීසී බැංකුවේ අනුග‍්‍රහය ඇතිව ශ‍්‍රී ලංකා ක්ෂේත‍්‍ර පක්ෂි විද්‍යා කවය විසින් මෙහෙයවන ලද පාරිසරික වැඩසටහනේ අංගයක් ලෙස මෑත දී රත්නපුර නිර්වානකැටිය විද්‍යාලයේ දී පැවැත්වූ පරිසරය පිරිසුදු කිරීමේ සහ රුක් රෝපණ ව්‍යාපෘතියට එච්එස්බීසී බැංකුවේ ප‍්‍රධාන විධායක නිලධාරි නිසා ඒ. නිකලාවූ මහතා ඇතුළු බැංකුවේ ජ්‍යෙෂ්ඨ කළමනාකරණ නිලධාරිහු සහ කාර්ය මණ්ඩලය සහභාගි වූහ.චිරස්ථායි අනාගතයක් ගොඩනැඟීම සඳහා තම අවට පරිසරය පිරිසුදුව තබා ගැනීම සහ රුක් රෝපණය මඟින් පරිසරය සංරක්ෂණ කිරීමේ වැදගත්කම පිළිබඳව පාසල් ළමයින් දැනුවත් කිරීම මෙම වැඩසටහනේ අරමුණ විය.රුක් රෝපණය සඳහා පාංශු ඛාදනය සහ සෝදාපාළුව අවම කිරීමට සහය වන ශාක විශේෂයෙන් තෝරාගත් අතර එම ශාකයන්ගේ නම් නිවැරැදිව භාවිතා කිරීමට පාසල් ළමයින් යොමු කිරීම සඳහා සියලුම ශාක ඒවායේ විද්‍යාත්මක නමින් හඳුන්වන ලදී. මෙම ශාක අතර සේර, සැවැන්දරා, ඉද්ද, සමන්පිච්ච, නාරං, වම්බටු සහ මෑකරල් විය.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=aj0812075</link>
    <topic>එඩ්නා චොකලට් නිෂ්පාදනයට මහාධිකරණයෙන් අවසර</topic>
    <author>සුභාෂිණී ජයරත්න</author>
    <content>ටෙලිකොම් මොබිටෙල් 3G Delight එළිදක්වයිසේවක දිවිමඟට සෙලින්කෝ සරණක්ඩාන්සින් ස්ටාර්ට ෆෝමියුලා ප්ලස් ආවරණයක්එච්එස්බීසී පරිසර සංරක්ෂණය පිළිබඳ පාසල් ළමයින් දැනුවත් කරයිඑඩ්නා චොකලට් නිෂ්පාදනයට මහාධිකරණයෙන් අවසරහේමාස් හොස්පිට්ල්ස් වෙත ඩයලොග් සන්නිවේදන විසැඳුම්සුවසහන දැන් දිනපතාම විවෘතයිෆෝචූන් වාසනා පවුල පාරිභෝගික සමාජයසුභාෂිණී ජයරත්නඑඩ්නා චොකලට්වල මෙලමයින් අඩංගු නොවන බවටත් මහේස්ත‍්‍රාත් අධිකරණය මගින් ලබාදී තිබූ තීන්දුව අහෝසි කරමින් එඩ්නා චොක්ලට් නිෂ්පාදනයට පසුගියදා මහ අධිකරණය අවසර ලබාදුන්නේ ය.ඒ පිළිබඳ මාධ්‍ය දැනුවත් කිරීමේ සාකච්ඡාවක් පැවැත්වූ අතර එඩ්නා කළමනාකාරිත්වය ප‍්‍රකාශ කළේ ඉන්දියාවේ එස්.ජී.එම් ආයතනය හා සිංගප්පූරුවේ ඒ.එල්.එස් ආයතනය එඩ්නා චොකලට්වල මෙලමයින් රසායනිකය නැති බවට සහතික කළ බවයි.නොවැම්බර් 21 දා සෞඛ්‍ය දෙපාර්තමේන්තුව විසින් එඩ්නා සංගමෙන් ලබාගත් චොක්ලට් නියැඳි සියල්ලේම මෙලමයින් නැති බවට මහාධිකරණය වෙත වාර්තාවක් ඉදිරිපත් කිරීම නිසා එඩ්නා චොකලට් නිෂ්පාදනය බෙදාහැරීම හා පරිභෝජනයට මහාධිකරණය අවසර ලබාදුන්නේ ය.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=aj0812076</link>
    <topic>හේමාස් හොස්පිට්ල්ස් වෙත ඩයලොග් සන්නිවේදන විසැඳුම්</topic>
    <author/>
    <content>ටෙලිකොම් මොබිටෙල් 3G Delight එළිදක්වයිසේවක දිවිමඟට සෙලින්කෝ සරණක්ඩාන්සින් ස්ටාර්ට ෆෝමියුලා ප්ලස් ආවරණයක්එච්එස්බීසී පරිසර සංරක්ෂණය පිළිබඳ පාසල් ළමයින් දැනුවත් කරයිඑඩ්නා චොකලට් නිෂ්පාදනයට මහාධිකරණයෙන් අවසරහේමාස් හොස්පිට්ල්ස් වෙත ඩයලොග් සන්නිවේදන විසැඳුම්සුවසහන දැන් දිනපතාම විවෘතයිෆෝචූන් වාසනා පවුල පාරිභෝගික සමාජයඩයලොග් බ්‍රෝඩ්බෑන්ඩ් නෙට්වර්ක්ස් සමාගමෙහි අනුබද්ධ ව්‍යාපාර අංශයක් වන ඩයලොග් එන්ටප‍්‍රයිස්, පසුගිය දා හේමාස් හොස්පිට්ල්ස් පුද්ගලික සමාගමෙහි සියලු සෞඛ්‍ය සේවා මෙහෙයුම් සඳහා අවශ්‍ය වන පූර්ණ සන්නිවේදන විසඳුම් සැපයුම්කරු ලෙස ගිවිසුමකට එළැඹිණි.නව තාක්ෂණය යොදා ගැනීම මගින් වත්තල පිහිටි හේමාස් හොස්පිට්ල්ස් සමාගම සෞඛ්‍ය කටයුතු ක්ෂේත‍්‍රයේ සෞඛ්‍ය සේවා සන්නිවේදන කටයුතු විප්ලවීය වෙනසකට ලක්කරනු ඇතැයි අපේක්ෂා කෙරේ.“නව තාක්ෂණය මත පදනම් වූ නූතන සන්නිවේදන විසඳුම් ලබාගැනීමේදී අපගේ සේවාලාභීන් ඩයලොග් එන්ටප‍්‍රයිස් පිළිබඳව පූර්ණ විශ්වාසය තබා තිබෙනවා. අප සමාගම ආරම්භයේ පටන්ම සේවාලාභීන් වෙත සුපිරි සන්නිවේදන විසඳුම් ලබාදීමට කටයුතු කර තිබෙනවා.එහි තවත් ඉදිරි පියවරක් ලෙස හේමාස් හොස්පිට්ල්ස් වෙත පූර්ණ සන්නිවේදන විසඳුම් ලබාදීමට හැකිවීම ගැන අපි ඉතාම සතුටට පත්වෙනවා.අද දින එළැඹුණු මෙම ගිවිසුම අප සමාගම් දෙකටම සාර්ථකත්වය අත්කර දෙනු ඇති බව මගේ විශ්වාසයයි.” යැයි ඩයලොග් බ්‍රෝඩ්බෑන්ඩ් නෙට්වර්ක්ස්හි ප‍්‍රධාන විධායක නිලධාරී කාවන් රත්නායක මහතා පැවැසීය.හේමාස් හොස්පිට්ල්ස් සභාපති මුර්ටාසා යුසුෆ් අලි මහතා “ඩයලොග් එන්ටප‍්‍රයිස් සමගින් මෙම ගිවිසුමට එළැඹීමට හැකිවීම අප සමාගමට ඉමහත් සතුටක්. මෙම ඒකාබද්ධ සන්නිවේදන විසඳුම් මගින් හේමාස් හොස්පිට්ල්ස්හි මෙහෙයුම් ඵලදායිතාව වර්ධනය කර රෝගීන්ට මෙන්ම වෛද්‍යවරුන්ටත් වඩා කාර්යක්ෂම සේවාවක් ලබාදීමට හැකි වන බව අපගේ විශ්වාසයයි</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=aj0812077</link>
    <topic>සුවසහන දැන් දිනපතාම විවෘතයි</topic>
    <author/>
    <content>ටෙලිකොම් මොබිටෙල් 3G Delight එළිදක්වයිසේවක දිවිමඟට සෙලින්කෝ සරණක්ඩාන්සින් ස්ටාර්ට ෆෝමියුලා ප්ලස් ආවරණයක්එච්එස්බීසී පරිසර සංරක්ෂණය පිළිබඳ පාසල් ළමයින් දැනුවත් කරයිඑඩ්නා චොකලට් නිෂ්පාදනයට මහාධිකරණයෙන් අවසරහේමාස් හොස්පිට්ල්ස් වෙත ඩයලොග් සන්නිවේදන විසැඳුම්සුවසහන දැන් දිනපතාම විවෘතයිෆෝචූන් වාසනා පවුල පාරිභෝගික සමාජයනේවාසික ප‍්‍රතිකාර අංශය, බාහිර රෝගී ප‍්‍රතිකාර සායනය, පංචකර්ම ප‍්‍රතිකාර ඒකකය, ඡ්‍යොතිෂ්‍ය විද්‍යා අංශය ඇතුළු අංග සම්පූර්ණ පහසුකම්වලින් යුත් මාලඹේ සුවසහන ආයුර්වේද රෝහල සතියේ සෑම දිනකම විවෘතය.පංචකර්ම චිකිත්සා ඒකකයෙන් විශේෂයෙන් ශරීර සම්භාහන චිකිත්සා, සෙව්ද කුටි ප‍්‍රතිකාර, ශිරෝධාරා, ඖෂධීය ජල ප‍්‍රතිකාර සහ සියලු පංචකර්ම ප‍්‍රතිකාර දක්ෂ වෛද්‍ය හා හෙද කාර්ය මණ්ඩලයක අධීක්ෂණය යටතේ සිදුකරනු ලබයි.අධික තරබාරුව ආදි අපහසුතා නැතිකර සිරුරේ හැඩය සහ නම්‍යශීලිත්වය ස්ථාපනය කරන විශේෂ චිකිත්සා මෙහිදී ඔබ හට ලබාගත හැකිය. සොබාදහම ඇසුරු කළ විශේෂ ආයුර්වේද රූපලාවණ්‍ය ප‍්‍රතිකාර ලබාගැනීමේ පහසුව ද මෙහිදී සලසා ඇත.සුවසහන ආයුර්වේද රෝහලේ ප‍්‍රධාන වෛද්‍ය ජී. වික‍්‍රමාරච්චි මහතා වසර 40 ක කාලයක් වෙද වෘත්තියේ නියැළෙන්නෙකි.“මගේ වෙද හෙද කාර්ය මණ්ඩලය නිපුණ සුහදශීලී දක්ෂ පිරිසක්. ඔවුන් තමන්ගෙ වගකීම හා යුතුකම් මනාව තේරුම් ගෙන කටයුතු කිරීම නිසා නිවැරැදි චිකිත්සාවත් කිරීම පහසු වෙනවා. අප වෙත එන රෝගීන් ඉක්මනින් සුව වී පිටවී යාමේ රහස ඒකයි. රෝගියකු අසරණව අප වෙත පැමිණ කෙටි කලකින් සුව වී සතුටින් පිටවී යාම මිල කළ නොහැකි සතුටක්.බොහෝ අසාධ්‍ය යැයි පැවැසෙන, නිදන් ගත යැයි පැවැසෙන රෝගවලට ප‍්‍රත්‍යක්ෂ ප‍්‍රතිකාර තිබෙනවා. වැදගත් වෙන්නෙ එම රෝග නිවැරැදිව හඳුනාගැනීම සහ ඊට උචිත ලෙස ප‍්‍රතිකාර නියම කිරීමයි.මේ කි‍්‍රයාවලියේදී වෛද්‍යවරයා උපස්ථායකයා සහ ගුණාත්මක ඖෂධ යන කාරණ තුන බලපානවා. අප ආයතනය මෙම සියලු කාරණාවලින් පොහොසත්. යැයි වෛද්‍ය වික‍්‍රමාරච්චි මහතා කියයි. මාලඹේ සිට කඩුවෙල පාරේ කිලෝ මීටරයක දුරින් වැව පාර හංදියේ සුවසහන ආයුර්වේද රෝහල පිහිටුවා තිබේ.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=aj0812078</link>
    <topic>ෆෝචූන් වාසනා පවුල පාරිභෝගික සමාජය</topic>
    <author/>
    <content>ටෙලිකොම් මොබිටෙල් 3G Delight එළිදක්වයිසේවක දිවිමඟට සෙලින්කෝ සරණක්ඩාන්සින් ස්ටාර්ට ෆෝමියුලා ප්ලස් ආවරණයක්එච්එස්බීසී පරිසර සංරක්ෂණය පිළිබඳ පාසල් ළමයින් දැනුවත් කරයිඑඩ්නා චොකලට් නිෂ්පාදනයට මහාධිකරණයෙන් අවසරහේමාස් හොස්පිට්ල්ස් වෙත ඩයලොග් සන්නිවේදන විසැඳුම්සුවසහන දැන් දිනපතාම විවෘතයිෆෝචූන් වාසනා පවුල පාරිභෝගික සමාජයසීමාසහිත පිරමිඩ් විල්මා පෞද්ගලික සමාගම ෆෝචූන් වෙළෙඳ නාමය යටතේ වෙළෙඳ පොළට නිකුත් කරන නිෂ්පාදන මිලදී ගන්නා ගෘහනිය වෙනුවෙන් ෆෝචූන් වාසනා පවුල මැයෙන් පාරිභෝගික සමාජයක් හඳුන්වා දී ඇත. මේ නිමිත්තෙන් ගලදාරි හෝටලයේදී පැවැති මාධ්‍ය හමුවට සහභාගි වූ එම සමාගමේ අලෙවි හා සංවර්ධන කළමනාකරු හිරන්ත ප‍්‍රනාන්දු, අධ්‍යක්ෂ සාමාන්‍යාධිකාරි එස්.ඒ.පී. සූරියප්පෙරුම, කළමනාකාර අධ්‍යක්ෂ සජාඩ් මවුසුන්, අධ්‍යක්ෂ ඕ.එච්. සුලෙයිමාන්, ව්‍යාපර මෙහෙයුම් පි‍්‍රයන්ත කොලොන්නගේ මහත්වරු මෙහි වෙති. (ඡායා විමල් කරුණාතිලක)</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>07</day>
    </date>
    <link>http://www.silumina.lk/2008/12/07/_art.asp?fn=aw0812071</link>
    <topic>මිය ගොස් වසර සිය ගණනක් ආත්මයක්</topic>
    <author>මතුගම මහින්ද විජේතිලක</author>
    <content>මිය ගොස් වසර සිය ගණනක් ආත්මයක් ගානේ බල්ලෙක් වී ගේ මුර කරයිසිතේ ශක්තිය ඉතා ප‍්‍රබලය. ක්ෂණයකින් ඉතා දුර ගමන් යා හැකි ය. “දූරංගමං ඒකචරං” කීවේ ඒ නිසා ය. එසේ ම යහපත්, අයහපත් සියල්ලට ම ප‍්‍රධාන වනනේත් මූලික වන්නේත් සිතම ය. “මනෝපුබ්බංගමා ධම්මා” යි කීවේ ද ඒ නිසා ය.මේ සිතේ ගොඩ නැඟෙන සිතිවිලි නිසා කර්ම රැස් කෙරෙයි. කර්ම රැස් නොකරන තැන සමාධියයි. සැනසුමයි. ශාන්ත වූ සුවය යි. එහෙත් අපේ මිනිස්සු බොහෝ දෙනෙකු කටයුතු කරන්නේ ‘හිතක් පපුවක්’ නැති ගානට ය. සිතක් ඇතැයි සිතන්නේ ම නැත. අප නිතර ම සිතන්නේ කය පිනවීම ගැන ම ය.ඊළඟට අනුන් ගැන ය. දූ දරුවන් ගැන ය. එසේත් නැත්නම් අනුන් ගැන ය. තරහ වෙර ඊර්ෂ්‍යාවෙනි, මේ සිත ගැන දිනකට එක මොහොතක්වත් සිතනවා නම් ලෝකය මේ තරම් දරුණු වන්නේ ද නැත. සිතට පුදුම ශක්තියක්, බලයක් හා හැකියාවක් ඇත.ඇය තරුණ කාන්තාවකි. විවාහක තරුණ වෙද්‍යවරියකි. ඇය අපට නොපෙනෙන ලෝකයක් ඇතැයි විශ්වාස කළේ නැත. ඒ තරමට ම භෞතිකවාදී වූවා ය. ඇයගේ කුළුදුල් දරු ප‍්‍රසූතියේ දී සිදුවූ විස්මිත සිද්ධියකින් ඇයට ලෝකයේ යථාර්ථය - සැබෑ තත්ත්වය හෙළි වී ඇත.මේ තරුණ වෙද්‍යවරිය තම ස්වාමි පුරුෂයාට දැඩි සේ ආදරය කළා ය. ගැබ්බරව ඉදිරියට නෙරා ගිය උදරයක් සහිතව අනුරාධපුර රෝහලට ඇතුළු වූයේ ද ස්වාමි පුරුෂයා ගේ බඳ වටා අත යවා ගෙන ඔහු ගතෙහි දැවටෙමිනි, ඔහු ද ඇය වෙද්‍යවරියක් නිසා ඇයට ලැබී ඇති අවසරයෙන් ප‍්‍රයෝජන ගනිමින් දවසේ දැඩි කාලයක් ගත කළේ බිරිය ළඟ ම ය. ඇගේ රෝහල් ඇඳ අසල ම ය.වරෙක හිස අත ගෑවේ ය. වරෙක දෙපා පිරිමැද්දේ ය. ඇය සිටි යහන කඩතිරවලින් ආවරණය කොට තිබුණු බැවින් ඇගේ නළල ද සිප ගත්තේ ය. ඇය ද ඔහුගේ දෑත් තරයේ ගෙන සිප ගත්තා ය. ඇය දැන් හැසිරෙන්නේ අවුරුදු දහසකට පමණ කාලයකට රටෙන් පිට වී යන්නට සූදානම් වූ පෙම්වතියකගේ ස්වභාවයෙනි. අනේ! ඇල්මක හැටි!මේ තරුණ වෙද්‍යවරිය තම තාරුණ්‍ය පිළිබඳ ඇති ආශාවත්, ප‍්‍රසූති වේදනාව විඳීමට ඇති අකැමැත්ත හා කම්මැලිකමත් නිසා සිසේරියන් සැත්කමක් සඳහා සූදානමින් සිටියා ය. නියමිත වේලාවට ඇය සැත්කම සඳහා තිඹිරිගෙයට (වැදුම්වාට්ටුවට) ඇතුළු වූවාය. සැත්කම් කාමරයට ඇතුළු වන තුරුම ස්වාමියා ගේත් ඇගේත් අතැඟිලි පැටළී තිබිණි. සැත්කම ආරම්භයේ දී කළ නිර්වින්දන ප‍්‍රතිකාරත් සමඟ ඇයට නින්ද ගියා ය.ඔවුන් ජීවත් වූයේ රජයේ නිල නිවාසයක ය. එහි කුස්සියේ ජනේලය යකඩ දැල්වලින් ආවරණය කොට තිබිණි. ඒ යකඩ දැල අතරින් රිංගා පිට වූවා ඇයට මතකය. පිට වූවා නොව එය විශ්වයට ඇදී යාමකි. කවුදෝ ඇයට අඩ ගසන හඬ ඇසිනි. “දැන් මේ ලෝකයෙන් ඉවත්ව යමු. මා සමඟ යමු” යි ඒ හඬ ඇය ඇමතූ බව ඇයට මතක ය.ඒ හට අවනත විය යුතු වීය. ඇගේ ස්වධිපත්‍යය යටපත් ව ඇත. තර්ක කළ නොහැකි ය. නොගිහින් සිටින්නට අවකාශයක් නැත. ඇයට මතක ඇත්තේ ආරම්භය පමණි.කුස්සියේ කබඩ් එකක් මත සිටියා මතකය. එතැන සිට ජනේලයේ යකඩ දැල් කොටුවක් තුළින් පිටතට ඇදී ගියා මතක ය. දැන් ඇය පාලනය වන්නේ වෙනත් බලවේගයක් මඟිනි. කොහොමද යන්නේ? කොයිබට ද යන්නේ? මේ කිසිවක් නොදනී. ඇදී යන බව පමණක් දැනේ.ඇය එක් තැනක නතර වූවා මතකය. “ඔතන නොවෙයි තැන. එහාට යමු” යළිත් නියෝගයක් කරනු දැනිණි. යළිත් ඉදිරියට ම ඇදී ගියා ය. ඉතා ම සුන්දර සහනදායි ස්ථානයක නතර වූවා ය.එය ළා තණ පිට්ටනියකි. ඈත සිතිජය කරා පෙනෙන විශාල පිට්ටනියකි. ඉතා ම සුවදායක ය. සුන්දරය. වායු සමීකරණය කළ කාමරයක ඇති සුවයක් දැනේ. ආපසු ඒමක් ගැන හිතෙන්නේ නැත. ප‍්‍රදේශය පුරා සහන් එළියට පැතිරී ඇත. මීදුම් ගතියක් පෙනේ. හරියට ම සඳ එළිය වැටී ඇත්තා සේ ය.මේ අතර ඇයට සිය ස්වාමි පුරුෂයා මතක් වූවා ය. බැඳීම - ඇල්ම - ආදරය ඒ හැඟීම තුළ ගැබ් වී තිබිණි. ඒ සමඟ ම ඇයට වෙද්‍යවරුන් ගේ කටහඬ ඇසිණි. රෝහල් ඇඳක් මත සිටින බව දැනුණි.ඇයට සිදුවූයේ කුමක්ද? වතුර වීදුරුවකට දැමූ ඩිස්ප‍්‍රින් පෙත්තක් සේ තමන් (මම) නැති වී ගියා මතකය. ගිය හැටි හෝ ආපසු ආ හැටි මතක නැත. එහෙත් ඒ සුන්දර අවස්ථාව අමතක කරන්නට ඇයට තවමත් නොහැකි ය. ඊට පෙරත් ඊට පසුත් ඇය දුටු සිහින ඇයට මතක නැත.මේ සිද්ධියට දැනට අවුරුදු 15 ක් ගත වී ඇතත් එය එදා වගේ ම අදත් මතකයේ පැහැදිලිව ඇඳී පවතී. එසේ ම තමන්ට දරුවෙකු උපන් බව පවා ඇය මනෝමය කයෙන් ගිය මේ ගමනේ දී සිහිපත් වූයේ නැත. ඊට හේතුව ලෙස ඇය කියන්නේ තම ස්වාමියාට තිබූ දෑඩි ඇල්ම නිසා බව ය.එසේ නම් අද ඉඩකඩම් හා නිවාස පිළිබඳ ඇල්මෙන් සිටින උදවිය මිය ගිය විට උපදින්නේ කොහේ දැයි සිතා ගත හැකි ය. ඉඩකඩම් හා නිවාස පිළිබඳ චඋ තණ්හාවෙන් මිය යන අය සතර අපාගතව ඒ ආශාවෙන් ම දුක් විඳිති. සමහරු මළ පෙ‍්‍ර්තයන්ව ද සමහරු තිරිසන් සතුන් ලෙස ද ඒ නිවෙස්වල ම උපදිති.එවැනි සිද්ධියක් මාතර දිස්ති‍්‍රක්කයේ එක්තරා ගම්මානයකින් අසන්නට ලැබෙයි. මේ ගමේ අදින් පරම්පරා හතරකට පෙර ගම් ප‍්‍රධානියෙක් සිටියේ ය. ඔහු ගේ පියා ද ගම් ප‍්‍රධානියකු වූ අතර ඔවුන්ට වතුපිටි කුඹුරු ඉඩකඩම් අක්කර දෙතුන් සියයක් අයත්ව තිබිණි.පියා වයස් ගත වූ විට එයින් එක් ඉඩමක් විහාරයක් සඳහා පූජා කළේ ය. ඒ ඉඩම විහාරයක් ඉදිකිරිම සඳහා පරිත්‍යාග කිරීමේ දී පුතා දැඩි සේ විරුද්ධ විය. පියාට ද බැණ වැදුණේ ය. සංඝයා වහන්සේට ද බැණ වැදුණේ ය. එහෙත් පියා තමන්ගේ තීරණය වෙනස් කළේ නැත.පියා ගේ ඇවෑමෙන් පුතාට ඉඩකඩම්වල අයිතිය හිමි විය. හෙතෙම පවුලේ අනිකුත් සහෝදර සහෝදරියන් ගේ අයිතිය ද තමන් සතු කැර ගත්තේ ය. ගම් ප‍්‍රධාන බලය පාවිච්චි කරමින් ඔහුගේ තණ්හාධික උවමනාවන් ඉෂ්ට කැර ගත්තේ ය.සහෝදරියන්ට විවාහයක් කැර ගැනීමට ඉඩ නොතබා ඔවුන් වයස් ගත වූ විට ඔවුන්ගේ උරුමයන් ද තමන් සතු කැර ගත්තේ ය. ඔහුට තවත් එකම සහෝදරයෙක් සිටි අතර ඔහු ද අකාලයේ මිය ගියේ ය.ඒ මරණය පිළිබඳව ද ගම්වාසීහු විවිධ මත පළ කළහ. කෙසේ හෝ මේ සියලු ඉඩකඩම් කුඹුරු වතුපිටි ගම් ප‍්‍රධානයා සතු විය. අවසානයේ ඔහු මිය ගියේ ද“අනේ! මට මැරෙන්න බෑ. මට මේවා අතහැර යන්නට බැහැ” යි විලාප දෙමිනි. අඬමිනි.ඔහු මී මුත්තා බවට පත් කරමින් දැන් මේ ඉඩම්වල අයිතිය දරන්නේ ඔහුගේ මී මුණුපුරෝ ය. මෙයින් එක් මී මුණුපුරකු ජයන්ත නමින් මේ ගමේ ම පදිංචිව සිටියි.ජයන්ත සාමාන්‍ය ගම් වැසියෙකි. කුඹුරු ගොවිතැනින් ජීවත් වෙයි. සාමාන්‍ය පවුලක කාන්තාවක් සමඟ විවාහ වී දියණියන් දෙදෙනකු හා පුතුන් දෙදෙනකු ලබා ඔවුන් සමඟ ජීවත් වෙයි. ජයන්ත ගමේ කිසි කෙනෙකුට පාඩුවක් හිංසාවක් නැතිව පිනට දහමට ද දායක වෙමින් ජීවත් වෙයි.ජයන්තගේ මව් පිය දෙදෙනා ද ගමේ පන්සලේ දායකත්වය ගෙන දන් පින්හි යෙදුණු නිසා ඒ හුරුව ජයන්තට ද උරුම වූවා විය හැකිය. මෙසේ කලක් ගත වන විට ජයන්තගේ වැඩිමහල් දියණිය රෝගාතුර වූවා ය. බටහිර හා සිංහල වෙදකම්වලින් සුවයක් නොලද තැන යන්ත‍්‍ර මන්ත‍්‍රවලින් ද බෞද්ධ පිළිවෙත් වලින් ද පිහිට පතන්නට සිදු වී ය.දිනක් මේ දියණියට ශාන්ති කර්මයක් කරද්දී ඇය ප‍්‍රලය වූවා ය. ඇදුරන් විසින් ඇය සමඟ සාකච්ඡා කරනු ලබද්දී ඇගෙන් කියැවුණේ මෙවැනි විස්තරයකි.“ජයන්ත! මම උඹේ මී මුත්තා. මම බොහෝ ම අමාරුවෙන් තමයි මේ දේපළ ගොඩ නැගුවේ. දැන් ඒවා බෙදිලා ගිහින් එක එකා බුක්ති විඳිනවා. උඹලා මේ ජීවත්වෙන්නේ මගේ වලව්ව තිබුණු තැන.එදා මම මේ වලව්වේ ජීවත්වුණේ රජෙක් වගේ. මේ වත්තෙන් එක පොල් ගෙඩියක්, පොල් අත්තක්, කෙනෙකුට ගෙනියන්න දුන්නේ නෑ. උඹලා දැන් දොර දන් දෙනවා. මම මේවා බලාගෙන ඉන්නවා.මම මැරිලා දැනට අවුරුදු දෙසිය ගණනක් වෙනවා. මේ කාලය ඇතුළත මම තිස් හතළිස් වතාවක් බලු ආත්මයේ ඉපදිලා මේ ඉඩමත් ගෙයත් ආරක්ෂා කළා.මම ඒ හැම ආත්මයක ම උපන්නේ පන්සලේ බැල්ලියන්ගේ කුසෙන්! පන්සලේ ඉපදිලා පන්සලෙන් කාලා ලොකු වුණාම මේ ගෙදරට ඇවිත් මේ ගෙවල් දොරවල් පරෙස්සම් කළා.මේ ගෙදරින් මේ ඉඩමෙන් කාටවත් පොල් ගෙඩියක් අහුලා ගෙන යන්න දුන්නේ නෑ. මිනිසුන් සපා කෑ වාර ගණන අනන්තයි. එහෙම මිනිහෙකුට සපා කන්න පනිද්දී ඌ ගහපු ගල් ගෙඩියක් ඔලුවේ වැදිලයි ගිය ආත්මයේ මම මැරුණේ. උඹලාට මතක ඇති. එතැනින් මැරිලා පෙ‍්‍ර්ත ආත්මයක ඉපැදුණා. උඹ පින් දහම් කරලා උඹේ අම්මා තාත්තාට ආච්චි සීයට පින් දුන්නට මට පින් දුන්නේ නෑ. මම උඹේ මී මුත්තා. මට මේ දුක තවත් විඳින්න බෑ. මේ දුකෙන් මිඳෙන් මට පින් දියන් පුතේ” යි කීවා ය.මේ පිළිබඳව ගලිගමුවේ ඥානදීප හිමියන්ගෙන් විමසුයෙමු.“මේ ආත්මයේ හෝ සසර බරපතළ අකුසලයක් කළොත් ඒ අකුසල විපාකය යම් තරමකින් හෝ අඩු කැර ගන්න නම් ඒ වගේ ම බරපතළ කුසල කර්මවල යෙදෙන්න ඕනෑ.ඒ වගේ බරපතළ අකුසල්වලට මල් වට්ටියක් පූජා කැර පමණක් ගැලවෙන්න බැහැ. අනුන්ගේ යහපත පිණිස වියහියදම් කර කුසල කර්මවල යෙදෙන්න ඕනෑ.දුප්පතුන්ට ගෙවල් හදාදීම, පන්සල් සෑදීම, භාවනා මධ්‍යස්ථාන, භාවනා කුටි සාදාදීම වැනි කුසලයන්හි යෙදෙන්න ඕනෑ. එහෙම බැරි නම් ආරණ්‍ය ගත වී මාසයක් දෙකක් භාවනා කරන්න ඕනෑ” යි පැවසූහ. යන්ත‍්‍ර මන්ත‍්‍ර ක‍්‍රම වලින් ලැබෙන්නේ තාවකාලික සහනයක් පමණකි.එවැනි උදවියට ආධ්‍යාත්මීය සහනයක් ලබාදීම සඳහා භාවනා මධ්‍යස්ථානයක් ආරම්භ කිරීමට දැනට කටයුතු කැර ගෙන යයි. එවැනි අයට ඥානදීප හිමියෝ අය කිරීමකින් තොරව උපදේශනය ලබා දීමට ද සූදානම්ව සිටිති. ඒ පිළිබඳ දැන ගැනීමට අවශ්‍ය අය 071 - 639869 දුරකතන අංකයෙන් විමසන්න.මතුගම මහින්ද විජේතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aa0812141</link>
    <topic>එජාපයේ අලුත් අර්බුද රැසක්</topic>
    <author>සුනිල් දයා අල්විස්</author>
    <content>එජාපයේ අලුත් අර්බුද රැසක්මේ ලබන්නේ අසම සම ජයක්! - ජනපති‘ලෝකයේ ඕනෑම හමුදාවකට නායකත්වය දිය හැකි හමුදාපතිවරයෙක්’‘ත‍්‍රස්තවාදය ත‍්‍රස්තවාදයමයි’ - ඉන්දීය අගමැතිකිලිනොච්චියේ ස්ථාන නවයකට ගුවන් ප‍්‍රහාරජානිපෙ, සන්ධානය සමඟ එක්වෙයි ?වයඹ-මධ්‍යම ඡන්දවලින් අපේ ජය ස්ථිරයිකිරි පිටි - ගෑස් මිල තවත් බසීජීඑස්පී සහනය ලැබීමෙන් ඇඟලුම් කර්මාන්තයට හොඳ කලක්කොටි ග‍්‍රහණයේ සිටින ළමයින් සඳහා විශේෂ සා/පෙළ විභාගයක්හැඳුනුම්පත් වංචා වළක්වන්න විද්යුත් සුචි පතක්සිරිපා වන්දනා සමය ඇරැඹෙයිනව නගරාන්තර දුම්රිය 4ක්‘රට වෙනුවෙන් කලාකරුවෝ’ ජාතික සංසදයේ මහා සමුළුව 17දායුද විරුවන් සඳහා නිවාස ව්‍යාපෘතියක්කරු ආපසු ගැනීමෙන්සුනිල් දයා අල්විස්කරු ජයසූරිය මහතා එ.ජා.ප. යට ගෙන නියෝජ්‍ය නායක ධූරය ලබාදීම නිසා එක්සත් ජාතික පක්ෂයේ අලුත් අර්බුද රැසක් හට ගෙන ඇත.එ.ජා.ප නියෝජ්‍ය නායක ධූරය සඳහා එස්.බී. දිසානායක, වජිර අබේවර්ධන, සජිත් පෙ‍්‍ර්මදාස යන මහත්වරුන් ඉදිරිපත්වී සිටි අතර, නියෝජ්‍ය නායක ධූරය සඳහා ඔවුන් වෙන වෙනම සංවිධාන කටයුතු පවා සිදු කරමින් සිටින අතරතුර ඒ කිසිවකුටත් එම ධූරය ලබා නොදී කරු ජයසූරිය මහතා නැවත පක්ෂයට ගෙන්වා ගෙන නියෝජ්‍ය නායක ධූරය ලබාදීම වැරදි පූර්වාදර්ශයක් බැව් එජාප ජ්‍යෙෂ්ඨයෙක් ප‍්‍රසිද්ධියේ කියා තිබිණ. කරු ජයසූරිය පිළිගැනීම සඳහා පැවැති උත්සවය එස්.බී. ඇතුළු තවත් නායක මට්ටමේ කිහිප දෙනෙකු විසින් වර්ජනය කැර තිබීමත් කැපී පෙනෙයි.පක්ෂයේ අභ්‍යන්තර ඡන්ද විමසීමක් අනුව නියෝජ්‍ය නායකයා පත් කැර ගත යුතු යැයි දයාසිරි ජයසේකර වැනි මන්තී‍්‍රවරුන් ගේ අදහස වී තිබේ. එජාපයේ කැපී පෙනෙන වෙනසක් අපේක්ෂාවෙන් ප‍්‍රතිසංවිධානයක් ඉල්ලා සිටි ලක්ෂ්මන් සෙනෙවිරත්න වැනි මන්තී‍්‍රවරුන් ගේ බලාපොරොත්තු කඩ වී ඇති අතර නියෝජ්‍ය නායක ධූරයට කරු ජයසූරිය මහතා පත් කැර ගැනීම මගින් පක්ෂ ප‍්‍රතිසංවිධාන ලත් තැනම ලොප් වීමත් අලුත් වෙනසක් සිදු නොවන බවත් එජාප බහුතරයකගේ අදහස වී ඇති බවත් දැන ගන්නට ඇත. මෙය ප‍්‍රතිසංවිධාන විරෝධී රනිල් පාර්ශ්වය ලැබූ ජයග‍්‍රහණයක් බවත් නැඟී එන සජිත්, එස්.බී. වැනි නායකයන්ට පළා බෙදීමට ගත් වෑයමක් බවත් ඔවුහු පෙන්වා දෙති.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aa08121413</link>
    <topic>‘ලෝකයේ ඕනෑම හමුදාවකට නායකත්වය දිය හැකි හමුදාපතිවරයෙක්’</topic>
    <author/>
    <content>එජාපයේ අලුත් අර්බුද රැසක්මේ ලබන්නේ අසම සම ජයක්! - ජනපති‘ලෝකයේ ඕනෑම හමුදාවකට නායකත්වය දිය හැකි හමුදාපතිවරයෙක්’‘ත‍්‍රස්තවාදය ත‍්‍රස්තවාදයමයි’ - ඉන්දීය අගමැතිකිලිනොච්චියේ ස්ථාන නවයකට ගුවන් ප‍්‍රහාරජානිපෙ, සන්ධානය සමඟ එක්වෙයි ?වයඹ-මධ්‍යම ඡන්දවලින් අපේ ජය ස්ථිරයිකිරි පිටි - ගෑස් මිල තවත් බසීජීඑස්පී සහනය ලැබීමෙන් ඇඟලුම් කර්මාන්තයට හොඳ කලක්කොටි ග‍්‍රහණයේ සිටින ළමයින් සඳහා විශේෂ සා/පෙළ විභාගයක්හැඳුනුම්පත් වංචා වළක්වන්න විද්යුත් සුචි පතක්සිරිපා වන්දනා සමය ඇරැඹෙයිනව නගරාන්තර දුම්රිය 4ක්‘රට වෙනුවෙන් කලාකරුවෝ’ ජාතික සංසදයේ මහා සමුළුව 17දායුද විරුවන් සඳහා නිවාස ව්‍යාපෘතියක්ත‍්‍රස්තවාදයට එරෙහිව කි‍්‍රයාත්මක වන තීරණාත්මක සටනේ නායකත්වය දෙන යුද හමුදාපති ලුතිනන් ජෙනරාල් සරත් ෆොන්සේකා මහතා ලෝකයේ ඕනෑම හමුදාවකට නායකත්වය දිය හැකි රණකාමි නායකයකු ලෙස හැඳීන්වූ ජනාධිපතිතුමා ඔහු සිංහ රෙජිමේන්තුවේ නිලධාරියකු වීම එම රෙජිමේන්තුවට කළ ලොකුම ගෞරවයක් ලෙස තමා සළකන බවත් පැවැසීය.මේ රෙජිමේන්තුව 1956 එස්.ඩබ්.ආර්.ඩී. බණ්ඩාරනායක යුගයේ ආරම්භ කෙළේ ස්වදේශිකත්වය පිළිබඳ හැඟීම් රටේ උච්චතම අවස්ථාවකට පත්වූ යුගයෙක බවත් ඒ හැඟීම වෙන කවරදාටත් වඩා සිංහ රෙජිමේන්තුවට මෙන්ම ති‍්‍රවිධ හමුදාව තුළ ඇතිවී තිබෙන බව දැනෙන්නේ යැයි ද එතුමා සඳහන් කෙළේ ය.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aa08121414</link>
    <topic>‘ත‍්‍රස්තවාදය ත‍්‍රස්තවාදයමයි’ - ඉන්දීය අගමැති</topic>
    <author/>
    <content>එජාපයේ අලුත් අර්බුද රැසක්මේ ලබන්නේ අසම සම ජයක්! - ජනපති‘ලෝකයේ ඕනෑම හමුදාවකට නායකත්වය දිය හැකි හමුදාපතිවරයෙක්’‘ත‍්‍රස්තවාදය ත‍්‍රස්තවාදයමයි’ - ඉන්දීය අගමැතිකිලිනොච්චියේ ස්ථාන නවයකට ගුවන් ප‍්‍රහාරජානිපෙ, සන්ධානය සමඟ එක්වෙයි ?වයඹ-මධ්‍යම ඡන්දවලින් අපේ ජය ස්ථිරයිකිරි පිටි - ගෑස් මිල තවත් බසීජීඑස්පී සහනය ලැබීමෙන් ඇඟලුම් කර්මාන්තයට හොඳ කලක්කොටි ග‍්‍රහණයේ සිටින ළමයින් සඳහා විශේෂ සා/පෙළ විභාගයක්හැඳුනුම්පත් වංචා වළක්වන්න විද්යුත් සුචි පතක්සිරිපා වන්දනා සමය ඇරැඹෙයිනව නගරාන්තර දුම්රිය 4ක්‘රට වෙනුවෙන් කලාකරුවෝ’ ජාතික සංසදයේ මහා සමුළුව 17දායුද විරුවන් සඳහා නිවාස ව්‍යාපෘතියක්ත‍්‍රස්තවාදය ත‍්‍රස්තවාදයම බවත් එය හොඳ හෝ නරක ලෙස වෙන් කළ නොහැකි බවත් ඉන්දියානු අගමැති ආචාර්ය මන්මෝහන් සිං පවසයි.ඉකුත්දා ලෝක් සභා හී පැවති රාජ්‍ය ආරක්ෂාව පිළිබඳ විවාදයේදී එසේ පැවසූ ඉන්දීය අගමැතිවරයා ත‍්‍රස්තවාදය අද ගෝලීය අර්බුදයක් බවට පත් වී ඇති බවත් ඒ සඳහා ස්ථිර විසඳුමක් ලබාදීමට කිසිදු රජයක් අපොහොසත් වී ඇති බවත් කීය.15 වන සාෆ් රාජ්‍ය නායක සමුළුවේදී මහින්ද රාජපක්ෂ ජනාධිපතිතුමා ද ඊට සමාන ප‍්‍රකාශයක් කරමින් කියා සිටියේ ත‍්‍රස්තවාදය හොඳ හෝ නරක වශයෙන් වර්ග කළ නොහැකි බවයි.ඉන්දීය අගමැතිවරයාගේ ප‍්‍රකාශය පිළිබඳව මත පළ කරන දේශපාලන විද්වතුන් පවසන්නේ පසුගිය ජූලි මාසයේ දී ශ‍්‍රී ලංකා ජනාධිපතිවරයා ත‍්‍රස්තවාදය හොඳ හෝ නරක ලෙස බෙදීමට එකඟ විය නොහැකි ය යනුවෙන් කරන ලද ප‍්‍රකාශය හා ඉන්දීය අගමැතිවරයාගේ ප‍්‍රකාශය ද සමාන වන බවයි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aa08121415</link>
    <topic>කිලිනොච්චියේ ස්ථාන නවයකට ගුවන් ප‍්‍රහාර</topic>
    <author>බුද්ධිකා බ‍්‍රාහ්මණගේ</author>
    <content>එජාපයේ අලුත් අර්බුද රැසක්මේ ලබන්නේ අසම සම ජයක්! - ජනපති‘ලෝකයේ ඕනෑම හමුදාවකට නායකත්වය දිය හැකි හමුදාපතිවරයෙක්’‘ත‍්‍රස්තවාදය ත‍්‍රස්තවාදයමයි’ - ඉන්දීය අගමැතිකිලිනොච්චියේ ස්ථාන නවයකට ගුවන් ප‍්‍රහාරජානිපෙ, සන්ධානය සමඟ එක්වෙයි ?වයඹ-මධ්‍යම ඡන්දවලින් අපේ ජය ස්ථිරයිකිරි පිටි - ගෑස් මිල තවත් බසීජීඑස්පී සහනය ලැබීමෙන් ඇඟලුම් කර්මාන්තයට හොඳ කලක්කොටි ග‍්‍රහණයේ සිටින ළමයින් සඳහා විශේෂ සා/පෙළ විභාගයක්හැඳුනුම්පත් වංචා වළක්වන්න විද්යුත් සුචි පතක්සිරිපා වන්දනා සමය ඇරැඹෙයිනව නගරාන්තර දුම්රිය 4ක්‘රට වෙනුවෙන් කලාකරුවෝ’ ජාතික සංසදයේ මහා සමුළුව 17දායුද විරුවන් සඳහා නිවාස ව්‍යාපෘතියක්බුද්ධිකා බ‍්‍රාහ්මණගේඑල්ටීටීඊ මර්මස්ථානයක්ව පැවැති කිලිනොච්චියට ආසන්න පරන්තන් ප‍්‍රදේශයේ කොටින් රැස්ව සිටි ස්ථාන නවයකට ගුවන් හමුදාව ඊයේ ප‍්‍රහාර එල්ල කෙළේය.උදෑසන 6.30 ට ඇරැඹි ප‍්‍රහාර නිසා 57 වැනි සේනාංකයේ ඉදිරි ආරක්ෂක වළල්ල පුළුල් කිරීමේ කටයුතුවලට සහායක් ලැබී ඇත.මේ අතර මුදා නොගත් ගජබාපුර, තුනුක්කානි, මුලියවැලි ප‍්‍රදේශවල සිට පැමිණි සාමාන්‍ය වැසියන් 12 දෙනකු 57 වන සේනාංකයට භාරවී ඇත.ඔවුන් පවසා ඇත්තේ එල්ටීටීඊයට යටත් වී දිවි ගෙවීම දුෂ්කර කටයුත්තක් බවයි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aa0812142</link>
    <topic>ජානිපෙ, සන්ධානය සමඟ එක්වෙයි ?</topic>
    <author>කේ.සී.ජේ.රත්නායක</author>
    <content>එජාපයේ අලුත් අර්බුද රැසක්මේ ලබන්නේ අසම සම ජයක්! - ජනපති‘ලෝකයේ ඕනෑම හමුදාවකට නායකත්වය දිය හැකි හමුදාපතිවරයෙක්’‘ත‍්‍රස්තවාදය ත‍්‍රස්තවාදයමයි’ - ඉන්දීය අගමැතිකිලිනොච්චියේ ස්ථාන නවයකට ගුවන් ප‍්‍රහාරජානිපෙ, සන්ධානය සමඟ එක්වෙයි ?වයඹ-මධ්‍යම ඡන්දවලින් අපේ ජය ස්ථිරයිකිරි පිටි - ගෑස් මිල තවත් බසීජීඑස්පී සහනය ලැබීමෙන් ඇඟලුම් කර්මාන්තයට හොඳ කලක්කොටි ග‍්‍රහණයේ සිටින ළමයින් සඳහා විශේෂ සා/පෙළ විභාගයක්හැඳුනුම්පත් වංචා වළක්වන්න විද්යුත් සුචි පතක්සිරිපා වන්දනා සමය ඇරැඹෙයිනව නගරාන්තර දුම්රිය 4ක්‘රට වෙනුවෙන් කලාකරුවෝ’ ජාතික සංසදයේ මහා සමුළුව 17දායුද විරුවන් සඳහා නිවාස ව්‍යාපෘතියක්කේ.සී.ජේ.රත්නායකජාතික නිදහස් පෙරමුණ, එක්සත් ජනතා නිදහස් සන්ධානය සමඟ එකතු වීම සඳහා සාකච්ඡා පැවැත්වෙමින් තිබෙන්නේ යැයි දේශපාලන ආරංචි මාර්ග සඳහන් කරයි.මේ පිළිබඳව පසුගිය දා එ.ජ.නි.ස. ප‍්‍රධාන ලේකම් ඇමැති සුසිල් පෙ‍්‍ර්මජයන්ත සහ ජා.නි.පෙ. සභාපති විමල් වීරවංශ, ප‍්‍රධාන ලේකම් නන්දන ගුණතිලක යන මහත්වරුන් අතර විශේෂ සාකච්ඡාවක් පැවැත්වී ඇති බවත් දැන ගන්නට ඇත.මේ පිළිබඳව ඇමැති සුසිල් පෙ‍්‍ර්මජයන්ත මහතා ගෙන් සිළුමිණ කළ විමසීමකදී ඔහු කියා සිටියේ එක්සත් ජනතා නිදහස් සන්ධානයට හා ආණ්ඩුවට එකතු වන ලෙස ජා.නි.පෙ.ට ඇරියුමක් කළ බවයි.මේ ඇරැයුම පිළිබඳව ජාතික නිදහස් පෙරමුණේ දේශපාලන මණ්ඩලයේ දී දීර්ඝ වශයෙන් සාකච්ඡා වී ඇති බවත් දැන ගන්නට ඇත. තමන් එක්සත් ජනතා නිදහස් සන්ධානයට එක් වන්නේ ද නැද්ද යන්න පිළිබඳව මධ්‍යම කාරක සභා රැස්වීමකදී තීරණය කරන බැව් ජාතික නිදහස් පෙරමුණේ ප‍්‍රකාශකයකු සිළුමිණට කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aa0812143</link>
    <topic>වයඹ-මධ්‍යම ඡන්දවලින් අපේ ජය ස්ථිරයි</topic>
    <author/>
    <content>එජාපයේ අලුත් අර්බුද රැසක්මේ ලබන්නේ අසම සම ජයක්! - ජනපති‘ලෝකයේ ඕනෑම හමුදාවකට නායකත්වය දිය හැකි හමුදාපතිවරයෙක්’‘ත‍්‍රස්තවාදය ත‍්‍රස්තවාදයමයි’ - ඉන්දීය අගමැතිකිලිනොච්චියේ ස්ථාන නවයකට ගුවන් ප‍්‍රහාරජානිපෙ, සන්ධානය සමඟ එක්වෙයි ?වයඹ-මධ්‍යම ඡන්දවලින් අපේ ජය ස්ථිරයිකිරි පිටි - ගෑස් මිල තවත් බසීජීඑස්පී සහනය ලැබීමෙන් ඇඟලුම් කර්මාන්තයට හොඳ කලක්කොටි ග‍්‍රහණයේ සිටින ළමයින් සඳහා විශේෂ සා/පෙළ විභාගයක්හැඳුනුම්පත් වංචා වළක්වන්න විද්යුත් සුචි පතක්සිරිපා වන්දනා සමය ඇරැඹෙයිනව නගරාන්තර දුම්රිය 4ක්‘රට වෙනුවෙන් කලාකරුවෝ’ ජාතික සංසදයේ මහා සමුළුව 17දායුද විරුවන් සඳහා නිවාස ව්‍යාපෘතියක්- ඇමැති මෛති‍්‍රපාල සිරිසේනමධ්‍යම සහ වයඹ යන පළාත් සභා දෙකේ ඡන්ද විමසීමෙන් ද රජය විශිෂ්ට ලෙස ජයග‍්‍රහණයක් හිමිකර ගන්නා බව ශී‍්‍ර ලංකා නිදහස් පක්ෂය පවසයි.බුලත් කොළයේ ඡන්ද සළකුණින් එක්සත් ජනතා නිදහස් සන්ධානය යටතේ මේ පළාත් සභා ඡන්ද විමසීම් දෙකට සන්ධානය සමඟ මෙතෙක් තරග කළ පක්ෂ හා සංවිධාන රාශියක එකමුතුවක් දැනටමත් පෙළ ගැසී තිබෙන බව ද ඇමැතිවරයා කීය.ශී‍්‍රලනිපය මේ මැතිවරණ ව්‍යාපාරයේ අපි ඉතා ශක්තිමත් පදනමකින් සිටින බවත් ශී‍්‍රලනිප මහලේකම් ඇමැති මෛති‍්‍රපාල සිරිසේන මහතා සඳහන් කරයි. අමාත්‍ය ඩලස් අලහප්පෙරුම මහතා අදහස් දක්වමින් අවධාරණය කෙළේ මේ පළාත් සභා දෙකේ ඡන්දයේදී තරුණයන්ට බුද්ධිමතුන්ට හා උගතුන්ට තැන ලබා දෙන නිර්නායකයන් සන්ධානයේ අපේක්ෂකයන්ගෙන් ඉදිරිපත් කිරීමට ද පියවර ගන්නා බවය.රටට ආදරය කරන ශක්තියක් ඇති අය අපේ පැත්තෙන් මේ මැතිවරණයට ඉදිරිපත් කරනවා. අපි නැඟෙනහිර සබරගමුව සහ උතුරුමැද දිනුවා වගේ ම මෙවර වයඹ සහ මධ්‍යම පළාත් සභා දෙකත් දිනනවා. ඒ සමඟම අපි එජාපයට අභියෝගයක් කරනවා නුවරඑළිය මාතලේ හා මහනුවර මෙවර එජාප වැඩි ඡන්ද සංඛ්‍යාවක් පුළුවන් නම් රනිල්ට ලබාගන්නා කියා.එසේ ම වයඹ හා මධ්‍යම පළාත් සභා දෙකට එම පළාත් දෙකේම අය මහ ඇමැති අපේක්ෂකයන් ලෙස පත්කරන ලෙසත් අපි එජාපයට අභියෝග කර සිටිනවා යැයි ද ඩලස් අලහප්පෙරුම අමාත්‍යවරයා කීය. ශී‍්‍රලනිප ප‍්‍රවෘත්ති සාකච්ඡාවකදී ඒ මහත්වරු මෙම අදහස් පැවැසූහ.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aa0812144</link>
    <topic>කිරි පිටි - ගෑස් මිල තවත් බසී</topic>
    <author>සුභද්‍රා දේශප‍්‍රිය</author>
    <content>එජාපයේ අලුත් අර්බුද රැසක්මේ ලබන්නේ අසම සම ජයක්! - ජනපති‘ලෝකයේ ඕනෑම හමුදාවකට නායකත්වය දිය හැකි හමුදාපතිවරයෙක්’‘ත‍්‍රස්තවාදය ත‍්‍රස්තවාදයමයි’ - ඉන්දීය අගමැතිකිලිනොච්චියේ ස්ථාන නවයකට ගුවන් ප‍්‍රහාරජානිපෙ, සන්ධානය සමඟ එක්වෙයි ?වයඹ-මධ්‍යම ඡන්දවලින් අපේ ජය ස්ථිරයිකිරි පිටි - ගෑස් මිල තවත් බසීජීඑස්පී සහනය ලැබීමෙන් ඇඟලුම් කර්මාන්තයට හොඳ කලක්කොටි ග‍්‍රහණයේ සිටින ළමයින් සඳහා විශේෂ සා/පෙළ විභාගයක්හැඳුනුම්පත් වංචා වළක්වන්න විද්යුත් සුචි පතක්සිරිපා වන්දනා සමය ඇරැඹෙයිනව නගරාන්තර දුම්රිය 4ක්‘රට වෙනුවෙන් කලාකරුවෝ’ ජාතික සංසදයේ මහා සමුළුව 17දායුද විරුවන් සඳහා නිවාස ව්‍යාපෘතියක්සුභද්‍රා දේශප‍්‍රියකිරිපිටි මිල පහත හෙළීමේ එකඟතා ගිවිසුමක් කිරිපිටි සමාගම් සහ පාරිභෝගික කටයුතු පිළිබඳ අධිකාරිය සමඟ හෙට (15) අස්සන් තබන බව ද ඊට අමතරව ගෑස් මිල ද පහත හෙළීමට පියවර ගන්නා බැව් වෙළෙඳ අලෙවි සංවර්ධන සමුපකාර පාරිභෝගික අමාත්‍ය බන්දුල ගුණවර්ධන මහතා පවසයි.මෙහිදී කිරිපිටි මිල පහත හෙළීමේ මිලගණන් පිළිබඳව ද එකඟතාවයකට පැමිණෙන අතර ග‍්‍රෑම් 400 කිරිපිටි පැකැට්ටුවක නව උපරිම මිල රජය විසින් ප‍්‍රකාශයට පත් කැරෙනු ඇත.කිරිපිටි සමාගම් ප‍්‍රකාශ කර ඇත්තේ ග‍්‍රෑම් 400 පැකැට්ටුවක මිල රුපියල් 10 - 15 අතර මිලකට අඩු කළ හැකි බවයි. ඒ අනුව නෙස්පෙ‍්‍ර් 400 පැකැට්ටුවක් රු. 15 කින් ද අඩු කිරීමට තීරණය කර තිබේ. මේ වනවිටත් මැලිබන් කිරිපිටි පැකැට්ටුවක් රුපියල් 10 අඩුකැර තිබේ.පාරිභෝගිකයාට සහනයක් ලබා දීමේ අරමුණින් කිලෝග‍්‍රෑම් 12.5 ගෑස් සිලින්ඩරයක මිල ද මෙම 31 වැනිදා සිට අඩු කිරීමට තීරණය කර ඇති බව අමාත්‍යවරයා පවසයි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aa0812145</link>
    <topic>ජීඑස්පී සහනය ලැබීමෙන් ඇඟලුම් කර්මාන්තයට හොඳ කලක්</topic>
    <author>චන්දන බණ්ඩාර</author>
    <content>එජාපයේ අලුත් අර්බුද රැසක්මේ ලබන්නේ අසම සම ජයක්! - ජනපති‘ලෝකයේ ඕනෑම හමුදාවකට නායකත්වය දිය හැකි හමුදාපතිවරයෙක්’‘ත‍්‍රස්තවාදය ත‍්‍රස්තවාදයමයි’ - ඉන්දීය අගමැතිකිලිනොච්චියේ ස්ථාන නවයකට ගුවන් ප‍්‍රහාරජානිපෙ, සන්ධානය සමඟ එක්වෙයි ?වයඹ-මධ්‍යම ඡන්දවලින් අපේ ජය ස්ථිරයිකිරි පිටි - ගෑස් මිල තවත් බසීජීඑස්පී සහනය ලැබීමෙන් ඇඟලුම් කර්මාන්තයට හොඳ කලක්කොටි ග‍්‍රහණයේ සිටින ළමයින් සඳහා විශේෂ සා/පෙළ විභාගයක්හැඳුනුම්පත් වංචා වළක්වන්න විද්යුත් සුචි පතක්සිරිපා වන්දනා සමය ඇරැඹෙයිනව නගරාන්තර දුම්රිය 4ක්‘රට වෙනුවෙන් කලාකරුවෝ’ ජාතික සංසදයේ මහා සමුළුව 17දායුද විරුවන් සඳහා නිවාස ව්‍යාපෘතියක්චන්දන බණ්ඩාරශ‍්‍රී ලංකාවට ලබා දී ඇති ජී.එස්.පී. ප්ලස් තීරු බදු සහනය 2009 වසරේ සිට අඛණ්ඩව 2011 වසර දක්වා ලබා දීමට යුරෝපා සංගමය ගත් තීරණය රජය කෙරෙහි යුරෝපා රටවල මිත‍්‍රශීලිත්වය සහ විශ්වාසය තහවුරු කරන්නක් බව රාජ්‍ය ආදායම් ඇමැති සහ මුදල් නියෝජ්‍ය ඇමැති රංජිත් සියඹලාපිටිය මහතා පවසයි.එ.ජා.ප. නායක රනිල් වික‍්‍රමසිංහ මහතා ඇතුළු එ.ජා.ප. නායකයන් යුරෝපා රටවල සංචාරය කරමින් මෙරට මානව හිමිකම් උල්ලංඝණය වෙන බවටත් ප‍්‍රජාතන්ත‍්‍රවාදය බිඳ වැටී ඇති බවටත් නැඟූ අභූත චෝදනා ප‍්‍රතික්ෂේප කරමින් යුරෝපා කොමිසම ශ‍්‍රී ලංකාවට ජී.එස්.පී. ප්ලස් සහනය ලබා දුන් බවද ඇමැතිවරයා අවධාරණය කරයි.ඒ අනුව තවදුරටත් යුරෝපා සංගමයේ රටවලට ශ‍්‍රී ලංකාව විශේෂ භාණ්ඩ සැපැයීමේදී භාණ්ඩ 6400 කට මෙම තීරු බදු පහසුකම් හිමි වෙන බවත් ඇමැතිවරයා පවසයි. ඒ අනුව මෙම සහනය හිමිවීමත් සමඟම මෙරට ඇඟලුම් කර්මාන්තය කෙරෙහි තිබූ අහිතකර බලපෑම ද ඉවත් වූ බවද රංජිත් සියඹලාපිටිය ඇමැතිවරයා පෙන්වා දෙයි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aa0812146</link>
    <topic>කොටි ග‍්‍රහණයේ සිටින ළමයින් සඳහා විශේෂ සා/පෙළ විභාගයක්</topic>
    <author>සුභාෂිණී ජයරත්න</author>
    <content>එජාපයේ අලුත් අර්බුද රැසක්මේ ලබන්නේ අසම සම ජයක්! - ජනපති‘ලෝකයේ ඕනෑම හමුදාවකට නායකත්වය දිය හැකි හමුදාපතිවරයෙක්’‘ත‍්‍රස්තවාදය ත‍්‍රස්තවාදයමයි’ - ඉන්දීය අගමැතිකිලිනොච්චියේ ස්ථාන නවයකට ගුවන් ප‍්‍රහාරජානිපෙ, සන්ධානය සමඟ එක්වෙයි ?වයඹ-මධ්‍යම ඡන්දවලින් අපේ ජය ස්ථිරයිකිරි පිටි - ගෑස් මිල තවත් බසීජීඑස්පී සහනය ලැබීමෙන් ඇඟලුම් කර්මාන්තයට හොඳ කලක්කොටි ග‍්‍රහණයේ සිටින ළමයින් සඳහා විශේෂ සා/පෙළ විභාගයක්හැඳුනුම්පත් වංචා වළක්වන්න විද්යුත් සුචි පතක්සිරිපා වන්දනා සමය ඇරැඹෙයිනව නගරාන්තර දුම්රිය 4ක්‘රට වෙනුවෙන් කලාකරුවෝ’ ජාතික සංසදයේ මහා සමුළුව 17දායුද විරුවන් සඳහා නිවාස ව්‍යාපෘතියක්සුභාෂිණී ජයරත්නකොටි ත‍්‍රස්තවාදීන් විසින් බලහත්කාරයෙන් යුදමය කටයුතු සඳහා යොදවා ඇති ළමා සොල්දාදුවන් වෙනුවෙන් අ.පො.ස. සාමාන්‍ය පෙළ විශේෂ විභාගයක් ඉදිරියේදී පැවැත්වෙන බව විභාග කොමසාරිස් ජනරාල් අනුර එදිරිසිංහ මහතා පවසයි.සාමාන්‍ය පෙළ විභාගයට පිළිතුරු සැපයිය යුතු වයසේ පසුවන ළමා සොල්දාදුවන් පමණක් මේ වනවිට 300 ක පමණ පිරිසක් සිටින බව විභාග දෙපාර්තමේන්තුවට වාර්තා වී ඇත.මේ පිරිස කිලිනොච්චි හා මුලතිව් යන ප‍්‍රදේශවල අධ්‍යාපනය ලැබූවන් ය. නව විෂය නිර්දේශය යටතේ සාමාන්‍ය පෙළ විභාග මධ්‍යස්ථාන 28 ක් කිලිනොච්චියේ ද, මධ්‍යස්ථාන 20 ක් මුලතිව් හි ද මන්නාරම හා වවුනියාව වැනි මුදා නොගත් ප‍්‍රදේශවල විභාග මධ්‍යස්ථාන 20 ක්ද, ස්ථාපනය කර ඇත.පැරැණි නිර්දේශය යටතේ කිලිනොච්චියේ මධ්‍යස්ථාන 16 ක්ද මුලතිව් හි මධ්‍යස්ථාන 18 ක්ද, මුදානොගත් ප‍්‍රදේශවල මධ්‍යස්ථාන 22 ක්ද ස්ථාපනය කර ඇත. මෙම විභාග මධ්‍යස්ථාන මේ වන විට කිසිදු ගැටලුවකින් තොරව පවත්වා ගෙන යන අතර විභාගාපේක්ෂකයන්ගේ පැමිණීම ද ඉහළ මට්ටමක පවතින බව විභාග දෙපාර්තමේන්තුව පවසයි.ළමා සොල්දාදුවන් පිළිබඳ තොරතුරු අදාළ ප‍්‍රාදේශීය අධ්‍යාපන අධ්‍යක්ෂවරු, විදුහල්පතිවරු, යුනිසෙෆ් ආයතනය හා අන්තර්ජාතික රතු කුරුස සංගමය මඟින් ලබා ගැනීමට කටයුතු යොදා ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aa0812147</link>
    <topic>හැඳුනුම්පත් වංචා වළක්වන්න විද්යුත් සුචි පතක්</topic>
    <author>නිහාල් පී. අබේසිංහ</author>
    <content>එජාපයේ අලුත් අර්බුද රැසක්මේ ලබන්නේ අසම සම ජයක්! - ජනපති‘ලෝකයේ ඕනෑම හමුදාවකට නායකත්වය දිය හැකි හමුදාපතිවරයෙක්’‘ත‍්‍රස්තවාදය ත‍්‍රස්තවාදයමයි’ - ඉන්දීය අගමැතිකිලිනොච්චියේ ස්ථාන නවයකට ගුවන් ප‍්‍රහාරජානිපෙ, සන්ධානය සමඟ එක්වෙයි ?වයඹ-මධ්‍යම ඡන්දවලින් අපේ ජය ස්ථිරයිකිරි පිටි - ගෑස් මිල තවත් බසීජීඑස්පී සහනය ලැබීමෙන් ඇඟලුම් කර්මාන්තයට හොඳ කලක්කොටි ග‍්‍රහණයේ සිටින ළමයින් සඳහා විශේෂ සා/පෙළ විභාගයක්හැඳුනුම්පත් වංචා වළක්වන්න විද්යුත් සුචි පතක්සිරිපා වන්දනා සමය ඇරැඹෙයිනව නගරාන්තර දුම්රිය 4ක්‘රට වෙනුවෙන් කලාකරුවෝ’ ජාතික සංසදයේ මහා සමුළුව 17දායුද විරුවන් සඳහා නිවාස ව්‍යාපෘතියක්නිහාල් පී. අබේසිංහදැනට නිකුත් කර තිබෙන හා ඉදිරියේදී නිකුත් කැරෙන සෑම ජාතික හැඳුනුම්පතක් සඳහා ම පරිගණක ගත විද්යුත් සුචි පතක් සකස් කිරීමට පුද්ගලයන් ලියාපදිංචි කිරීමේ දෙපාර්තමේන්තුව හා ශී‍්‍ර ලංකා තොරතුරු හා සන්නිවේදන තාක්ෂණ නියෝජිතායතනය (ICTA) නව වැඩපිළිවෙළක් සකස් කර ඇත.ජාතික හැඳුනුම්පතට අදාළ පුද්ගලයා පිළිබඳ හඳුනාගැනීමට පහසු පෞද්ගලික විස්තර මෙහි අන්තර්ගත වේ. හැඳුනුම්පතේ ආරක්ෂාව හා ඒ පිළිබඳ සියලු තොරතුරු ක්ෂණිකව ලබාගැනීමට මෙම සුචි පත මඟින් අවස්ථාව ලැබේ.ඊට අමතරව යළි අදාළ පුද්ගලයාට නව හැඳුනුම්පතක් ලබාගැනීමට අවශ්‍ය වුවහොත් ඊට අදාළ විස්තර ද මෙහි අන්තර්ගත වන බැවින් ඒ කාර්යය ඉක්මනින් කර ගත හැකිවේ. හැඳුනුම්පතේ අංකය ලබා දුන් විට නව හැඳුනුම්පතක් මේ ක‍්‍රමය යටතේ ඉක්මනින් ලබා දිය හැකිය.ඒ සමඟම ව්‍යාජ හැඳුනුම්පත් සකස් කිරීම වැළැක්වීමට ද ආරක්ෂා කටයුතුවලදී සැක සහිත පුද්ගලයන්ගේ හැඳුනුම්පත්වලට අදාළ තොරතුරු ක්ෂණිකව බලා ගැනීමට ද මේ සුචි පත මහෝපකාරී වන බව ශී‍්‍ර ලංකා තොරතුරු හා සන්නිවේදන තාක්ෂණ නියෝජිතායතනයේ වැඩසටහන් කළමනාකාර අනුරුද්ධ පෑබොටුව මහතා පැවැසීය.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aa0812148</link>
    <topic>සිරිපා වන්දනා සමය ඇරැඹෙයි</topic>
    <author/>
    <content>එජාපයේ අලුත් අර්බුද රැසක්මේ ලබන්නේ අසම සම ජයක්! - ජනපති‘ලෝකයේ ඕනෑම හමුදාවකට නායකත්වය දිය හැකි හමුදාපතිවරයෙක්’‘ත‍්‍රස්තවාදය ත‍්‍රස්තවාදයමයි’ - ඉන්දීය අගමැතිකිලිනොච්චියේ ස්ථාන නවයකට ගුවන් ප‍්‍රහාරජානිපෙ, සන්ධානය සමඟ එක්වෙයි ?වයඹ-මධ්‍යම ඡන්දවලින් අපේ ජය ස්ථිරයිකිරි පිටි - ගෑස් මිල තවත් බසීජීඑස්පී සහනය ලැබීමෙන් ඇඟලුම් කර්මාන්තයට හොඳ කලක්කොටි ග‍්‍රහණයේ සිටින ළමයින් සඳහා විශේෂ සා/පෙළ විභාගයක්හැඳුනුම්පත් වංචා වළක්වන්න විද්යුත් සුචි පතක්සිරිපා වන්දනා සමය ඇරැඹෙයිනව නගරාන්තර දුම්රිය 4ක්‘රට වෙනුවෙන් කලාකරුවෝ’ ජාතික සංසදයේ මහා සමුළුව 17දායුද විරුවන් සඳහා නිවාස ව්‍යාපෘතියක්සිරිපා වන්දනා සමය උඳුවප් පසළොස්වක පොහෝදින (12) සිට ඇරැඹිණි. සිරිපා මළුවේ තැන්පත් කරන සධාතුක කරඬුව, සමන් දේව ප‍්‍රතිමාව සහ දේවාභරණ පැල්මඩුල්ල ගල්පොත්තාවෙල ශ‍්‍රී පාද රජ මහා විහාරස්ථානයේ සිට ශ‍්‍රී පාද මළුව වෙත වැඩම කරවා තැන්පත් කරවීම උඳුවප් පෝදාට පෙර දිනයේදී (11) සිදු කැරිණි.ඒ අනුව උඳුවප් පෝදා සිට ඇරැඹෙන සිරිපා වන්දනා සමය වෙසක් පොහොය දක්වා පැවැත්වේ.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aa0812149</link>
    <topic>නව නගරාන්තර දුම්රිය 4ක්</topic>
    <author>තාරක වික‍්‍රමසේකර</author>
    <content>එජාපයේ අලුත් අර්බුද රැසක්මේ ලබන්නේ අසම සම ජයක්! - ජනපති‘ලෝකයේ ඕනෑම හමුදාවකට නායකත්වය දිය හැකි හමුදාපතිවරයෙක්’‘ත‍්‍රස්තවාදය ත‍්‍රස්තවාදයමයි’ - ඉන්දීය අගමැතිකිලිනොච්චියේ ස්ථාන නවයකට ගුවන් ප‍්‍රහාරජානිපෙ, සන්ධානය සමඟ එක්වෙයි ?වයඹ-මධ්‍යම ඡන්දවලින් අපේ ජය ස්ථිරයිකිරි පිටි - ගෑස් මිල තවත් බසීජීඑස්පී සහනය ලැබීමෙන් ඇඟලුම් කර්මාන්තයට හොඳ කලක්කොටි ග‍්‍රහණයේ සිටින ළමයින් සඳහා විශේෂ සා/පෙළ විභාගයක්හැඳුනුම්පත් වංචා වළක්වන්න විද්යුත් සුචි පතක්සිරිපා වන්දනා සමය ඇරැඹෙයිනව නගරාන්තර දුම්රිය 4ක්‘රට වෙනුවෙන් කලාකරුවෝ’ ජාතික සංසදයේ මහා සමුළුව 17දායුද විරුවන් සඳහා නිවාස ව්‍යාපෘතියක්තාරක වික‍්‍රමසේකරනව නගරාන්තර ශීඝ‍්‍රගාමී දුම්රිය සේවා හතරක් ජනවාරි 1 දා වන විට ධාවනයට යොදවන බව දුම්රිය දෙපාර්තමේන්තුව පවසයි. කොළඹ කොටුව සහ ති‍්‍රකුණාමලය දක්වා නව නගරාන්තර දුම්රියක් යෙදෙවන අතර එය කොටුව - මැදවච්චිය යාල්දේවි දුම්රියට පෙර ධාවනය කිරීමට අදහස් කෙරේ.පැමිණීමේ අනෙක් දුම්රිය දහවල් 1.00 ට පමණ ති‍්‍රකුණාමලයෙන් පැමිණීමට නියමිත වනු ඇත. මේ දුම්රිය හා සම්බන්ධිතව මඩකළපුවට ද නව නගරාන්තර දුම්රියක් ධාවනය වනු ඇතැයි ද දැනගන්නට ඇත.මෙම දුම්රිය නව චීන මැදිරි උපයෝගී කරගෙන ධාවනයට යෙදවීමට නියමිතය. මීට අමතරව කොළඹ කොටුව සිට අනුරාධපුරය දක්වා නව නගරාන්තර ශීඝ‍්‍රගාමී දුම්රියක් පැය 3 1/2 කින් පමණ ධාවනයට යෙදවෙනු ඇත.මේ සඳහා එස් - 10 නව බලවේග දුම්රියයක් යෙදවීමට ද අදහස් කර ඇත. මෙම දුම්රිය කොළඹ සිට අනුරාධපුරය දක්වාම ශීඝ‍්‍රගාමීව ධාවනය කෙරේ. පැමිණීමේ දුම්රිය ද ඒ අයුරින් ම ධාවනය කෙරෙනු ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aa08121410</link>
    <topic>‘රට වෙනුවෙන් කලාකරුවෝ’ ජාතික සංසදයේ මහා සමුළුව 17දා</topic>
    <author/>
    <content>එජාපයේ අලුත් අර්බුද රැසක්මේ ලබන්නේ අසම සම ජයක්! - ජනපති‘ලෝකයේ ඕනෑම හමුදාවකට නායකත්වය දිය හැකි හමුදාපතිවරයෙක්’‘ත‍්‍රස්තවාදය ත‍්‍රස්තවාදයමයි’ - ඉන්දීය අගමැතිකිලිනොච්චියේ ස්ථාන නවයකට ගුවන් ප‍්‍රහාරජානිපෙ, සන්ධානය සමඟ එක්වෙයි ?වයඹ-මධ්‍යම ඡන්දවලින් අපේ ජය ස්ථිරයිකිරි පිටි - ගෑස් මිල තවත් බසීජීඑස්පී සහනය ලැබීමෙන් ඇඟලුම් කර්මාන්තයට හොඳ කලක්කොටි ග‍්‍රහණයේ සිටින ළමයින් සඳහා විශේෂ සා/පෙළ විභාගයක්හැඳුනුම්පත් වංචා වළක්වන්න විද්යුත් සුචි පතක්සිරිපා වන්දනා සමය ඇරැඹෙයිනව නගරාන්තර දුම්රිය 4ක්‘රට වෙනුවෙන් කලාකරුවෝ’ ජාතික සංසදයේ මහා සමුළුව 17දායුද විරුවන් සඳහා නිවාස ව්‍යාපෘතියක්ශ‍්‍රී ලංකාවේ වෙසෙන කලාවේ සියලුම අංශ නියෝජනය කරන සියලුම කලාකරුවන් ඒකරාශි කොට එක් අරමුණක් වෙත යොමු කිරීමේ මූලික පියවර ලෙස 17 වන බදාදා ප.ව. 3.00 ට රට වෙනුවෙන් කලාකරුවෝ ජාතික සංසදයේ මංගල මහා සමුළුව බත්තරමුල්ල ජන කලා කේන්ද්‍රයේ දී පැවැත්වේ.එදිනට සියලුම ක්ෂේත‍්‍ර නියෝජනය කරන කලාකරුවන්, කාර්මික ශිල්පීන් සහ වෙනත් කලාවේ කුමන හෝ ක්ෂේත‍්‍ර නියෝජනය කරන ශිල්පීන් එම අවස්ථාවට සහභාගි වී රට වෙනුවෙන් ඔබට කළ හැකි යුතුකමට දායකවන මෙන් ‘රට වෙනුවෙන් කලාකරුවෝ’ ජාතික සංසදය ගෞරවයෙන් ආරාධනා කර සිටිමු.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aa08121411</link>
    <topic>යුද විරුවන් සඳහා නිවාස ව්‍යාපෘතියක්</topic>
    <author/>
    <content>එජාපයේ අලුත් අර්බුද රැසක්මේ ලබන්නේ අසම සම ජයක්! - ජනපති‘ලෝකයේ ඕනෑම හමුදාවකට නායකත්වය දිය හැකි හමුදාපතිවරයෙක්’‘ත‍්‍රස්තවාදය ත‍්‍රස්තවාදයමයි’ - ඉන්දීය අගමැතිකිලිනොච්චියේ ස්ථාන නවයකට ගුවන් ප‍්‍රහාරජානිපෙ, සන්ධානය සමඟ එක්වෙයි ?වයඹ-මධ්‍යම ඡන්දවලින් අපේ ජය ස්ථිරයිකිරි පිටි - ගෑස් මිල තවත් බසීජීඑස්පී සහනය ලැබීමෙන් ඇඟලුම් කර්මාන්තයට හොඳ කලක්කොටි ග‍්‍රහණයේ සිටින ළමයින් සඳහා විශේෂ සා/පෙළ විභාගයක්හැඳුනුම්පත් වංචා වළක්වන්න විද්යුත් සුචි පතක්සිරිපා වන්දනා සමය ඇරැඹෙයිනව නගරාන්තර දුම්රිය 4ක්‘රට වෙනුවෙන් කලාකරුවෝ’ ජාතික සංසදයේ මහා සමුළුව 17දායුද විරුවන් සඳහා නිවාස ව්‍යාපෘතියක්තර්ස්ටන් විද්‍යාලීය යුද ස්මාරක ඉදිකිරීමේ ආදී ශිෂ්‍ය කමිටුව මගින් ඉදිකරගෙන යන යුද ස්මාරකයට සමගාමීව මෙම විද්‍යාලීය යුද විරුවන් සඳහා නිවාස ව්‍යාපෘතියක් කි‍්‍රයාත්මක කිරීමට සැලසුම් කර ඇත.යුද්ධයේදී මිය ගිය හෝ ආබාධිත තත්ත්වයට පත්වූ ති‍්‍රවිධ හමුදා හා පොලිස් නිලධාරීනගේ පවුල් සඳහා මෙම නිවාස ප‍්‍රදානය කිරීම සඳහා ඉල්ලුම්පත් කැඳවනු ලැබේ.තමන්ටම හිමිවූ ඉඩමක් මේ සඳහා තිබිය යුතු අතර එහි නිවසක් ඉදිකිරීමට මූල්‍යමය සහාය මෙම ව්‍යාපෘතිය මගින් ලබා දෙනු ඇත.වැඩි විස්තර 0773595401 දුරකථන අංකයෙන් ලබාගත හැකි ය</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=ab0812141</link>
    <topic>ඔබතුමා හොඳ හදවතක් තියෙන රටටත් ආදරේ කෙනෙක්</topic>
    <author>චන්දන බණ්ඩාර</author>
    <content>ඔබතුමා හොඳ හදවතක් තියෙන රටටත් ආදරේ කෙනෙක්උඹලා බම්බු ගහගනිල්ලා කියා කරු, ආපසු ගැනීමකරු ගියා වේ අපි ඉන්නවාකරු, ජනපතිට කියයිගිය සතියේ ජනාධිපතිතුමාගේ ප‍්‍රධානත්වයෙන් රජයේ පාර්ලිමේන්තු මන්තී‍්‍ර කණ්ඩායම් රැස්වීම පැවැත්විණි. මන්තී‍්‍ර කණ්ඩායම් රැස්වීම ආරම්භයේදීම ජනාධිපතිතුමා කීවේ ඉදිරි මාසයේ ඡන්දයකට සියලු දෙනාම සූදානම් විය යුතු බවය.ජනාධිපතිතුමා එසේ කියද්දීම රජයේ පාර්ලිමේන්තු මන්තී‍්‍ර කණ්ඩායම නිශ්ශබ්ද වූහ. “මොකද ඔබතුමාලා නිශ්ශබ්ද? සමහරු පාර්ලිමේන්තුවේ ස්වාධිපත්‍ය රැකගන්නත් ඔය විදියටම නිශ්ශබ්ද වෙලා ඉන්නවා නේද?” ජනාධිපතිතුමා මන්තී‍්‍ර කණ්ඩායමෙන් ඇසූයේ සිනහ වෙමිනි.“අපි පාර්ලිමේන්තු මැතිවරණයකට යන්නේ නෑ. පළාත් සභා දෙක තුනක් හෙට අනිද්දා විසුරවනවා” ජනාධිපතිතුමා මන්තී‍්‍රවරුන්ට කීය. ඒ අතරතුර මන්තී‍්‍රවරයකු විමසූයේ “සර් පාර්ලිමේන්තු මැතිවරණයකට යන්නේ නැද්ද” කියා ය.ජනාධිපති මහින්ද රාජපක්ෂජනාධිපතිතුමා ඊට දුන්නේ කදිම පිළිතුරකි. “මට ජනාධිපති වෙන්න තමුන්නාන්සේලාගෙන් සමහරු උදව් කෙළේ නැහැනේ. මට උදව් කළේ ජවිපෙ සහෝදරවරු. දැන් පාර්ලිමේන්තු ඡන්දයකට ගියොත් ජේවීපී අයගේ මන්තී‍්‍රකම් නැති වෙනවා.එයාලාට පෙන්ෂන් එක හදා ගන්න ලබන අවුරුද්ද දක්වාවත් කල් දෙන්න ඕන” ජනාධිපතිතුමා කීවේ මේ මොහොතේ ජවිපෙට ඔවුන්ගේ යහපත උදෙසා පාර්ලිමේන්තුව විසුරවන්නට අදහසක් නොමැති බවය.මේ අතර ඇමැති ජනක බණ්ඩාර තෙන්නකෝන් ගේ නිවෙසේ ගිය සතියේ සාදයක් පැවැත්විණි. මේ සාදයේදී බොහෝ මැති ඇමැතිවරු තමන්ට රිසි සේ විනෝද වූහ. මේ සාදයට ඇමැතිවරුන් වන ටී.බී. ඒකනායක, ෆීලික්ස් පෙරේරා, මර්වින් සිල්වා, ජීවන් කුමාරතුංග, ඩලස් අලහප්පෙරුම, ජගත් පුෂ්පකුමාර, මහින්දානන්ද අලුත්ගමගේ, පණ්ඩු බණ්ඩාරනායක සහ පාර්ලිමේන්තු මන්ති‍්‍රනි නිරූපමා රාජපක්ෂ ඇතුළු පිරිසක් එක්ව සිටියහ.මේ සාදයේදී මන්ති‍්‍රනි නිරූපමා සමග ඇමැති ජීවන් “සුජාතා” චිත‍්‍රපටයේ ගීතයකට අපූරු රංගනයක් ඉදිරිපත් කළහ. ඇමැති මර්වින් සාදය වර්ණවත් කරමින් ගීත ගායනා කෙළේය. ඇමැති මර්වින් පණ්ඩිත් අමරදේවයන්ගේ ගීත අපූරුවට ගායනා කරනු දුටු මැති ඇමැතිවරු පුදුමයෙන් කථා කළහ.“මර්වින් නියමෙට සින්දු කියනවා” කවුරුත් කියූහ. මේ අතරතුර ඇමැති මහින්දානන්ද ආගමික කටයුතු ඇමැති පණ්ඩුට කීවේ ගීතයක් ගායනා කරන ලෙසය. “පණ්ඩු ඇමැතිතුමා ඔයාට ගීත ගායනා කරන්න බැරිනම් ධර්මයට අදාළ සූත‍්‍රයක් දේශනා කරන්න” ඇමැති මහින්දානන්ද ඇමැති පණ්ඩුට විහිළුවක් කෙළේය.එ.ජා.ප. නියෝජ්‍ය නායක කරු ජයසූරියගිය සතියේ ජනාධිපතිතුමා සහ විපක්ෂ නායකතුමා අතර විශේෂ හදිසි හමුවක් පැවැත්විණි. ඒ ජනාධිපති මැදුරේදීය. “අධිකරණය දෙන තීන්දු කි‍්‍රයාත්මක කරන්න පාර්ලිමේන්තුව බැඳිලා ඉන්නවාද කියලා විවිධ මතවාද තියෙනවා.මොනවා වුණත් පාර්ලිමේන්තුව උත්තරීතර බව අපි දැනගෙන වැඩ කරන්න ඕන.” රනිල් වික‍්‍රමසිංහ එජාප නායකයා ජනාධිපතිතුමා සමඟ හමුවේදී කීවේය. ජනාධිපතිතුමා සහ විපක්ෂ නායකතුමා අතර හමුවේදී ව්‍යවස්ථාදායක සභාවට සාමාජිකයන් පත්කිරීම ගැන ද සාකච්ඡාවට ලක්විය.අපි 16දෙනා එජාපයට යන්නේ නෑ රාජිත කියයිගිය සතියේ හිටපු ඇමැති කරු ජයසූරිය රජයෙන් සමුගෙන එජාප නියෝජ්‍ය නායකයා ලෙස පත් වීය. හිටපු ඇමැති කරු රජයෙන් ඉවත්වීමට පෙර ඒ බව රජයේ පාර්ලිමේන්තු මන්තී‍්‍රවරයෙක් ජනාධිපතිතුමාට එම ආරංචිය සැල කෙළේය.“මටත් ඔය ආරංචිය ආවා. මම කාටවත් එන්න කීවේ නෑ. යන්න කියන්නෙත් නෑ. ඒත් මම කරූට සුබ පතනවා. කරූත් එයාගේ අනාගතය ගැන හිතන්න ඕන.” ජනාධිපතිතුමා කීවේය.මේ අතර ගිය සතියට පෙර සතියේ බදාදා දිනයේ එජාප ප‍්‍රජාතන්ත‍්‍රවාදී පිලේ කණ්ඩායම් රැස්වීම පැවැත්විණි. හිටපු ඇමැති කරු ජයසූරිය ද එම කණ්ඩායම් රැස්වීමට එක්ව සිටියේය. “අපි රජයට විශාල ශක්තියක් දුන්නා.රටටත් ඒ හරහා වාසි අත්වුණා.” ඇමැති හේමකුමාර නානායක්කාර එජාප 17 කණ්ඩායම රජයට සහාය දුන් අයුරු සිහිපත් කෙළේය. “අපි එජාපයෙන් ආවේ රනිල් ඉන්නාතුරු නැවතත් එජාපයට නොයන අධිෂ්ඨානයෙන්. ඇත්තටම රනිල් වික‍්‍රමසිංහ ගෙදර යවන්න ඕන කියන තැන අපි හිටියා” ඇමැති රාජිත සේනාරත්න පෙන්වා දුන්නේය.ඇමැති රාජිත සේනාරත්න“අපි එජාපයෙන් එළියට ආවේ එජාප ප‍්‍රතිසංස්කරණයක් නොවුණ නිසා.” ඇමැති කරු ජයසූරිය කීවේය. “ඒක බොරු. අපි පක්ෂයෙන් එළියට ආවේ රනිල් ඉන්නතුරු එජාපයට නොයන අදහසින්” ඇමැති රාජිත ඇමැති කරු සමග තර්ක කෙළේය.“අනිත් දෙය තමයි රනිල් එජාප නායකත්වයෙන් යන්නේ නෑ. අපි රජයට ආවේ රට වෙනුවෙන්. දැන් රට බේරා ගැනීමේ සටනේ අවසන් මොහොතේ කරු ඇමැතිතුමාට එජාපයට යන්න අයිතියක් නෑ” ඇමැති රාජිත තවදුරටත් කීවේය.ඇමැති කරු ඊට උත්තර දෙමින් කීවේ “මම යන්නේ පෞද්ගලික කාරණයක් නිසා” කියාය. පෞද්ගලික කාරණාවලට තනි තීරණ ගන්න බෑ. අපි දාහත් දෙනාම තීන්දු ගන්න ඕන එකට” ඇමැති රාජිත පැහැදිලි කෙළේය.ඇමැති කරු ආණ්ඩුවෙන් ඉවත්වීමේ ආරංචිය පැතිර යද්දි ජනපතිතුමා සිටියේ තුර්කියේය. ජනාධිපතිතුමා ලංකාවට පැමිණි පසුව ඇමැති රාජිත ගිය ඉරිදා සවස 4 ට අරලියගහ මැදුරට ගියේය. රාජිත ජනාධිපතිතුමාට ඇමැති කරු ගැන කී පසුව ජනාධිපතිතුමා කීවේ “රාජිත ප‍්‍රශ්නය මට තේරෙනවා කියාය.“මේ තීරණය කරු අද ගත්ත තීණයක් නෙවෙයි කාලයක් තිස්සේ කරු තුන්වෙනි පාර්ශ්වයක් සමග ගනුදෙනු කළා. පළාත් මන්තී‍්‍ර සූරියආරච්චි මන්තී‍්‍රතුමා පළාත් සභාවේදී රජයට සහාය දෙන්න ඉදිරිපත් වුණාම කරු අහලා තිබුණා ඇයි රජයට ආවේ ආයෙත් අපි ඒ පැත්තට යන්න ඕන නේද කියලා” ජනාධිපතිතුමා කීවේ කරුගේ සිතේ යළිත් එජාපයට යාමේ අදහසක් තිබෙන්නට ඇති බවය.“හැබැයි දැන් කරු තනියම ගිය නිසා අමාරුවේ වැටෙනවා. රනිල් කරු ගත්තේ නිකම්ම නෙවෙයි. වජිර, එස්.බී., සජිත්ගෙන් එල්ලවෙන පීඩනය නවත්වා ගන්න. හැබැයි ඔය කිසිම දෙයක් වෙන්නේ නෑ. දැන් ඉතින් අපිට කරන්න දෙයකුත් නෑ” ජනාධිපතිතුමා පැහැදිලි කෙළේය.ජනාධිපතිතුමා හමුවීමෙන් පසුව ඇමැති රාජිත, කරු ජයසූරිය ඇමැතිවරයා හමුවිය. එහිදී ඇමැති රාජිත ජනාධිපතිතුමාගේ ප‍්‍රතිචාරය ද පැහැදිලි කෙළේය. එහෙත් ඇමැති කරු තම අදහස වෙනස් කෙළේ නැත.මෙවැනි පසුබිමකදී එජාප ප‍්‍රජාතන්ත‍්‍රවාදී පිලේ ඉතිරි දහසය දෙනා අරලියගහ මැදුරේදී ගිය අඟහරුවාදා ජනාධිපතිතුමා හමුවීමට වේලාවක් වෙන් කැර ගෙන තිබිණි. ඒ අඟහරුවාදා සවස 5.30 ට පමණය. මේ අතරතුර ගිය අඟහරුවාදා ඇමැති කරු ජනාධිපතිතුමාට දුරකථනයෙන් කථා කර කීවේ ජනාධිපතිතුමා හමුවීමට තමාට අවශ්‍ය බවය.ඒ අනුව එදිනම අඟහරුවාදා සවස හරියටම සවස පහට පමණ ජනාධිපතිතුමා සහ ඇමැති කරු අතර හමුව සිදුවූයේ අරලියගහ මැදුරේ ජනාධිපතිතුමාගේ පෞද්ගලික කාර්යාලයේදීය.ඔබතුමාට මඩ ගහන්න මම ඉඩ තියන්නෑ”“මම ආයෙත් මහගෙදරට යන්න තීරණය කළා. මම ආණ්ඩුවට ආපු වෙලාවේ ඉදලා මට හොඳට සලකපු එකට මම ඔබතුමාට ස්තුති කරනවා. මට හොඳ අමාත්‍යාංශයක් දුන්නා. මට ඕන විදියට වැඩ කරන්න ඉඩ දුන්නා.අපේ මිත‍්‍රත්වය මේ විදියටම දිගටම තියා ගමු. ඔබතුමා හොඳ හදවතක් තියෙන කෙනෙක්. රටටත් ආදරෙයි.” හිටපු ඇමැති කරු රජයෙන් සමු ගන්නට පෙර ජනාධිපතිතුමාට කීවේය. ඒ සමඟම ඇමැති කරු ජනාධිපතිතුමාට ලිපියක් බාර දුන්නේය. එම ලිපිය බහාලු ලියුම් කවරයේ ලියා තිබුණේ පෞද්ගලිකයි කියා ය.“ඔබතූමා රට වෙනුවෙන් මට හුඟාක් උදව් කළා. දාහත් දෙනෙක් අරගෙන රජයට ආවා. මම එදත් කිව්වා අනාගතයට ගැලපෙන තීරණ ගන්න කියලා. හැබැයි එදා ඔබතුමා එ.ජා.ප. ඉඳලා මෙහාට එනකොට එ.ජා.ප. ය ඔබට විශාල මඩක් ගැහුවා. අයි.ඕ.සී. එක ගැන කිව්වා. අපේ පක්ෂයේ කාටවත් ඔබතුමාට මඩ ගහන්න මම ඉඩ තියන්නෑ” ජනාධිපතිතුමා පැහැදිලි කෙළේ ය.ඇමැති කරු ජනාධිපතිතුමා හමුවී අරලියගහ මැදුරෙන් පිටව ගියේ ය. ඉන් අනතුරුව ජනාධිපතිතුමා සහ එ.ජා.ප ප‍්‍රජාතන්ත‍්‍රවාදී පිලේ. මන්තී‍්‍රවරු දහසය දෙනා අතර විශේෂ සාකච්ඡාවක් අරලියගහ මැදුරේදි පැවැත්විණි.“ඔබතුමාලාගේ නායකතුමා මේ දැන් මා හමුවුණා. මම කිව්වා ඔබතුමාලාත් හමුවෙලා එතුමාට යන්න කියලා. එයා බැහැ කිව්වා.” ජනාධිපතිතුමා කීවේ හිටපු ඇමැති කරු ජයසූරිය ගැනය.“අපි ඔබතුමා සමඟ ඉන්නවා. අපි රට වෙනුවෙන් අපේ රාජකාරිය ඉටු කරනවා. ඔබතුමාගේ දෑත් ශක්තිමත් කරනවා.” ප‍්‍රජාතන්ත‍්‍රවාදී පිලේ ඉතිරි මන්තී‍්‍රවරු දහසය දෙනා පිළිතුරු බැන්දේ ය.එ.ජා.ප මාධ්‍ය ඒකකයෙන් කරු නමින් ව්‍යාජ ලිපියක්“මාත් යන්නේ නෑ. රට වෙනුවෙන් අපිට වගකීමක් තියෙනවා.” ඇමැති නවීන් දිසානායක පැහැදිලි කළේ ය.මේ අතරතුර ඇමැති ඩලස් අලහප්පෙරුම සහ ඇමැති රාජිත ගිය සතියේ කලාකරුවන් පිරිසක් හමුවූහ. ඇමැති කරු රජයෙන් ඉවත්වීමට ආසන්නතම හේතුව ලෙස පෙන්වා දුන් කාරණයට පටහැනි වෙනත් කරුණක් ගිය සතියේ මාධ්‍යයන්හි පළ වී තිබිණි. මේ බව ඇමැති රාජිතට දැන ගන්නට ලැබුණේ කලාකරුවන් සමඟ සිටි හමුවේ දී ය. ඇමැති රාජිත ඒ මොහොතේ ම ජනාධිපතිතුමාට දුරකථනයෙන් කථා කෙළේ ය.“සර් කරු ජයසූරිය ඇමැතිතුමා සර්ට දීපු ලියුම වෙනුවට වෙනත් ලියුමක් ගැන තොරතුරු මාධ්‍යවල පළවෙනවා. කරු රජයෙන් ගියේ රටේ ආර්ථික කළමනාකරණය ගැන සතුටු විය නොහැකි නිසා බව කියැවෙනවා.ඔබතුමාට දීපු ලියුමේ එහෙම කාරණයක් තිබුණේ නැහැ නේද?” ඇමැති රාජිත ජනාධිපතිතුමාගෙන් විමසුවේ ය. ජනාධිපතිතුමා කීවේ එවැනි කරුණක් එම ලිපියේ නොමැති බව ය.ඒ සමඟ ම ජනාධිපතිතුමා ජනාධිපති අතිරේක ලේකම් ගාමිණී සෙනරත්ට කීවේ ඒ ගැන කරුගෙන් විමසා බලන ලෙස ය. ඉන් අනතුරුව ජනාධිපති අතිරේක ලේකම් ගාමිණී සෙනරත් හිටපු ඇමැති කරු ජයසූරියට කථා කළේ ය. “එහෙම ප‍්‍රවෘත්තියක් ගැන මම දන්නේ නෑ. මම දන්නේ ජනාධිපතිතුමාට දුන්න ලියුම ගැන විතරයි. සමහරවිට එ.ජා.ප මාධ්‍ය ඒකකය ඔය කියන විදියේ ලියුමක් හදලා ද දන්නෑ.” හිටපු ඇමැති කරු ගාමිණී සෙනරත්ට උත්තර දුන්නේ ය.ගාමිණී සෙනරත් සියලු තොරතුරු ජනාධිපතිතුමාට දැනුම් දුන්නේ ය. “කමක් නැහැ. ඔය ඕන දෙයක් එ.ජා.ප ය කියා ගත්තාවේ.” ජනාධිපතිතුමා ගාමිණී සෙනරත්ට කීවේය.ගිය සතියේ කන්තලේ සීනි කර්මාන්ත ශාලාව පිහිටි භූමිය පිළිබඳව ශක්‍යතා වාර්තාවක් ද රැගෙන අතිරේක වැවිලිබෝග ඇමැති ධර්මදාස බණ්ඩා ඇතුළු නිලධාරී පිරිසක් ජනාධිපතිතුමා හමුවූහ. මේ අවස්ථාවට ඉඩම් ප‍්‍රතිසංස්කරණ කොමිසමේ සභාපතිවරයා ද පැමිණ සිටියේ ය.එහිදී ඇමැති ධර්මදාස බණ්ඩා ඉල්ලා තිබුණේ කන්තලේ අක්කර දහසක් උක් වගා කිරීමට පෞද්ගලික සමාගමකට ලබාදීමට අවසර ලබා දෙන ලෙසට ය. “එක බිම් අඟලක් විකුණන්න එපා.අවුරුදු අනූනව බද්දට දෙනවා කියන්නේ සදහටම ඉඩම් ටික දුන්නා වගේ තමයි. ඔය අක්කර දහස ගොවීන්ට දෙන්න. ඔය ඉඩම් රජයට සිරිමාවෝ මැතිණිය පවරා ගත්තේ පොදු ජනතාවට දෙන්න මිසක් පෞද්ගලික හිතවතුන්ට දෙන්න නෙවෙයි” ජනාධිපතිතුමා කීවේ සිනහ සෙමිනි.ඔය සමාගම්වලට කියන්න ගොවීන් සමඟ ගිවිසුමක් ගහලා අවශ්‍ය නම් වගා කරන්න ගොවීන්ව යොදාගන්න කියලා” ජනාධිපතිතුමා ඇමැති ධර්මදාස බණ්ඩාට උපදෙස් දුන්නේ ය.පසුගිය සති කිහිපයේ එ.ජා.ප.යේ මන්තී‍්‍රවරු අතර සාකච්ඡාවට බඳුන් වී තිබුණේ එ.ජා.ප. නියෝජ්‍ය නායක සහ එ.ජා.ප. උප නායකත්වය ගැනය. එ.ජා.ප. තනතුරු අර්බුදය නිමා වූයේ කරු ජයසූරියට එ.ජා.ප. නියෝජ්‍ය නායක ධූරය හිමි වීමෙන් පසුවය.එ.ජා.ප. ජ්‍යෙෂ්ඨයන් ගේ කමිටුව එ.ජා.ප. නියෝජ්‍ය නායකත්වය සහ උප නායකත්වය ලබාදීම සඳහා විශේෂ සුදුසුකම් කිහිපයක් පසුගිය කාලයේ එ.ජා.ප. නායකත්වයට යෝජනා කැර තිබිණි. එ.ජා.ප. මන්තී‍්‍රවරයෙක් ලෙස වසර පහක් කටයුතු කිරීම, කෘත්‍යාධිකාරි මණ්ඩලයේ වසර පහක් කටයුතු කිරිම සහ මහින්ද රාජපක්ෂ ජනාධිපතිතුමාට සෘජුව වාග් ප‍්‍රහාර එල්ල කරන්නකු වීම අදාළ සුදුසුකම් ලෙස කියැවිණි.එ.ජා.ප. නියෝජ්‍ය නායකත්වයට කිසිවකුත් අයදුම් නොකර සිටියදී ගාලු දිසා මන්තී‍්‍ර වජිර අබේවර්ධන ඊට ඉල්ලුම් කෙළේ සියලු දෙනාගේම ඇස් අරවමිනි. මේ අතරතුර මන්තී‍්‍ර වජිර ගේ නම හොර රහසේම එ.ජා.ප. නායකයාට එ.ජා.ප. ප‍්‍රබලයන් කීප දෙනකු ද යෝජනා කැර තිබිණි.එ.ජා.ප. අතිරේක මහා භාණ්ඩාගාරික පාර්ලිමේන්තු මන්තී‍්‍ර අර්ල් ගුණසේකර, එ.ජා.ප. අතිරේක ජාතික සංවිධායක සරත් රණවක, එ.ජා.ප. මාතර දිස්ති‍්‍රක් සංවිධානයේ සභාපති දකුණු පළාත් විපක්ෂ නායක ජස්ටින් ගලප්පත්ති, එ.ජා.ප. වතු කම්කරු සංගමයේ මහ ලේකම් කේ.වේලායුදන්, එ.ජා.ප. මඩකලපු දිස්ති‍්‍රක් සංවිධානයේ සභාපති නැඟෙනහිර පළාත් මන්තී‍්‍ර ශෂිධරන්, වජිර ගේ නම ලිඛිතව ම එ.ජා.ප. නායකයාට යෝජනා කැර තිබිණි.දඬුවමට උසස්වීමක්ඒ අතරතුර මන්තී‍්‍ර වජිර ඉතාම සුක්ෂම ලෙස කෘත්‍යාධිකාරී මණ්ඩල සාමාජිකයන්ගේ අස්සන් ලබා ගැනීමේ මෙහෙයුමක් දියත් කර තිබූ බව පසුව වාර්තා විය. මන්තී‍්‍ර වජිර ගේ ඉලක්කය බවට පත්ව තිබී ඇත්තේ කෘත්‍යාධිකාරී මණ්ඩල රැස්වීමේදී රහස් ඡන්දයකට යාමය. මන්තී‍්‍ර වජිර ගිය සතිය වෙන විට කෘත්‍යාධිකාරී මණ්ඩල සභිකයින්ගේ අස්සන් විසි පහක් පමණ ලබා ගෙන තිබූ බවද එ.ජා.ප. අභ්‍යන්තර ආරංචි මාර්ගයක් හෙළි කෙළේය.යම් හෙයකින් කෘත්‍යාධිකාරි මණ්ඩලයේ රහස් ඡන්දයකට ගියේ නම් රනිල්ගේ බහුතර ඡන්ද ප‍්‍රමාණය මන්තී‍්‍ර වජිරට ලැබෙන නිසා මන්තී‍්‍ර වජිරගේ බලාපොරොත්තුව වී තිබුණේ රහස් ඡන්දයක් මඟින් එ.ජා.ප. නියෝජ්‍ය නායකයා වීමටය.මෙවැනි උණුසුමක් පවතිද්දි එ.ජා.ප. නායකයා හදිසියේම ගිය සඳුදා සවස් වරුවේ එ.ජා.ප. කෘත්‍යාධිකාරී මණ්ඩල රැස්වීම කැඳවීය. “අපි කරු ජයසූරියට එරෙහි විනය පරීක්ෂණය අයින් කරමු” එ.ජා.ප. නායකයා යෝජනා කළේය. “දැන් කරුට එරෙහිව කථා කරපු අයටත් විනය පරීක්ෂණයක් තියනවාද” මන්තී‍්‍ර රංගේ බණ්ඩාර එ.ජා.ප. නායකයාගෙන් විමසුවේය.”විනය පරීක්ෂණයක් තියන්න වෙනවා. දඬුවම විදියට රංගේට මම උසස්වීමක් දෙන්න බලාපොරොත්තු වෙනවා. එ.ජා.ප. නායක රනිල් කීවේය. “නායකතුමා වජිර, සජිත්, එස්.බී. එක්ක කථා කරලා මේ තීරණය ගත්තා නම් අපිටත් කරු ගන්න එකට එකඟ වෙන්න වෙනවා.”මන්තී‍්‍ර රංගේ බණ්ඩාර වැඩි දුරටත් කීවේය. “නායකතුමනි, වැරැදි පූර්වාදර්ශ දෙන්න එපා කරූ ජයසූරිය වසර දෙකක් ඇමැතිකමේ ඉඳලා එ.ජා.ප.යට නැවතත් ඇවිත් තනතුරු ලබා ගන්නවා. එහෙම කරන එක වැරදියි. මේ තනතුර දෙන්න එපා. වජිර, එස්.බී., සජිත් ගැන සලකලා තීරණයක් ගන්න” මන්තී‍්‍ර දයාසිරි ඉල්ලා සිටියේය.”නායකතුමනි මේක වැරැදි පූර්වාදර්ශයක්. මුස්ලිම් අපට කිසිම තැනක් මේ පක්ෂයේ නැහැ. මට එහෙම පක්ෂයක කෘත්‍යාධිකාරි මණ්ඩලයේ ඉඳලත් වැඩක් නෑ. ඕන නම් මම මගේ අස්වීම එවන්නම්.මට උප නායකකම නොදෙන්න හේතුව මොකක්ද” මන්තී‍්‍ර අබ්දුල් කාදර් ඉතාම වේගවත් ලෙස කථා කරමින් එ.ජා.ප. කෘත්‍යාධිකාරි මණ්ඩලය දෙවනත් කෙළේය. ඉන්පසුව කාදර් මන්තී‍්‍රවරයා කෘත්‍යාධිකාරී මණ්ඩල රැස්වීමෙන් පිටව ගියේය.ඉන් අනතුරුව මන්තී‍්‍ර රවි සමරවීර කීවේ එ.ජා.ප. උප නායකත්වය ඉල්ලීමට තමාට ද සුදුසුකම් තිබූ බවය. මන්තී‍්‍ර වජිර කෘත්‍යාධිකාරී මණ්ඩල රැස්වීම ඇමතූයේ ඉන් පසුය. “මම නායකතුමාගේ තීරණයට එකඟයි. මන්තී‍්‍ර වජිර එක හඩින්ම කීවේය. ඒ ගැන කවුරුත් මන්තී‍්‍ර වජිරට ප‍්‍රසංසා කර තිබිණි.එ.ජා.ප. මන්තී‍්‍ර වජිර අබේවර්ධනමන්තී‍්‍ර වජිර ආණ්ඩුවට?ගිය සඳුදා අය වැය තෙවන වර ඡන්ද විමසීමට පසුව දහවල් 3.00 ට පමණ එ.ජා.ප. නායක රනිල් මන්තී‍්‍ර වජිර මුණ ගැසී එ.ජා.ප. නියෝජ්‍ය නායකත්වය කරු ජයසූරියට ලබාදීම හෙළි කළේ ය.ගිය සඳුදා සවස පැවැති කෘත්‍යාධිකාරි මණ්ඩල රැස්වීමේදී ඒ අනුව තීරණය කැරුණේ කරු ජයසූරිය එ.ජා.ප. නියෝජ්‍ය නායකයා ලෙසත්, උපනායක ලෙස රුක්මන් සේනානායකත්, පක්ෂ සභාපති ලෙස ගාමිණී ජයවික‍්‍රම පෙරේරා පත් කිරීමට ය. මධ්‍යම පළාත් මහ ඇමැති අපේක්ෂක ලෙස එස්.බී. දිසානායක පත් කිරීමට ද කෘත්‍යාධිකාරි මණ්ඩලය ඒකමතිකව තීරණය කළහ.ගිය අඟහරුවාදා පුත්තලම දිස්ති‍්‍රක්කයේ එ.ජා.ප පළාත් පාලන නියෝජිතයන්ගේ විශේෂ රැස්වීමක් පැවැත්විණි. ඊට මන්තී‍්‍ර රංගේ බණ්ඩාර ද එකට සිටියේ ය” වජිර කියන්නේ අපේ පක්ෂයේ දැවැන්තයෙක්” මන්තී‍්‍ර රංගේ බණ්ඩාර වජිර වර්ණනා කෙළේ ය.එ.ජා.ප නියෝජ්‍ය නායක උපනායක අවුල සමථයකට පත් කිරීමෙන් පසුව එ.ජා.ප. නායකයා සිංගප්පූරුව බලා පිටත්ව ගියේ ය.මේ අතර ගිය සතියේ මේ තීරයට වාර්තා වූයේ පුරප්පාඩුව පවතින රාජ්‍ය පරිපාලන ඇමැති ධූරය සඳහා එ.ජා.ප. නියෝජ්‍ය නායකත්වය අපේක්ෂාවෙන් සිටි මන්තී‍්‍ර වජිර ඇහැ ගසාගෙන සිටින බව ය.මන්තී‍්‍ර වජිර එ.ජා.ප යෙන් ඉවත් වී රජයට එක්වීමට සූදානමක් පවතින බව ද එ.ජා.ප. අභ්‍යන්තර ආරංචි මාර්ගයක් හෙළි කෙළේ ය. මන්තී‍්‍ර වජිර නියෝජ්‍ය නායකත්වයට සටන් කෙළේ එ.ජා.ප. නායකයාගේ ම උවමනාවට බව ද එ.ජා.ප. මන්තී‍්‍රවරුන් අතර මතයක් පවතින බව ද මේ අතරතුර මේ තීරයට ගිය සතියේ වාර්තා වීය.මන්තී‍්‍ර වජිර ආණ්ඩුවට එක්වීමට සූදානම් වෙන බවට ලැබුණු පුවත එ.ජා.ප මන්තී‍්‍රවරයකුට ගිය සතියේ ආරංචි වී තිබිණි. ඒ ගැන මන්තී‍්‍ර වජිරගෙන් තවත් එ.ජා.ප මන්තී‍්‍රවරයෙක් විමසා තිබිණි. “ඔව් මචං එහෙම වෙයිද දන්නෑ. මොකද මටත් නියෝජ්‍ය නායකකම ගන්න හොඳ ක‍්‍රමයක් ඒක” මන්තී‍්‍ර වජිර සිනහ වෙමින් කියා තිබිණි.එජාපය කුණු ගොඩක් වෙලාඑ.ජා.ප නියෝජ්‍ය නායකත්වයට නව මුහුණක් ලැබේ යැයි බොහෝ දෙනා සිතා සිටියදී කරු ජයසූරියගේ පැමිණීමෙන් එ.ජා.ප. ය සිටි තැනටම වැටුණු බව ගියසතියේ එ.ජා.ප. මන්තී‍්‍රවරුන් අතර සාකච්ඡාවට ලක් විය.“අපේ නායකයා, මහලේකම් කියන්නේ එකක් වෙලාවකට සුදුසුකම් ගැන කියනවා. ඊළඟ තත්ත්පරයට ඒවා වෙනස් වෙනවා. “අපේ පක්ෂය කුණු ;ගාඩක් වෙලා. එ.ජා.ප යට ‘බුදු සරණයි’ කියන්න වෙන්නේ” එ.ජා.ප. මන්තී‍්‍රවරු මේ දිනවල එකිනෙකාට පවසන බව වාර්තා වෙයි.එක්සත් ජාතික පක්ෂයේ 53 වන ජාතික මහා සම්මේලනය පැවැතියේ ගිය සෙනසුරාදා දෙහිවල එස්.ද එස්. ජයසිංහ කී‍්‍රඩාංගනයේ දී ය. එ.ජා.ප. නායක රනිල් එදින උදෙන් ම දෙහිවල ගල්කිස්ස නගරාධිපති නිල නිවෙසට ගියේ ය.ඒ නගරාධිපතිනී සුනේත‍්‍රා රණසිංහ ගේ ඇරැයුමෙනි. උදේ ආහාරය නගරාධිපති නිල නිවෙසින් ලබා ගත් එ.ජා.ප නායකයා උදේ 10.00 වෙනවිට සම්මේලන භූමියට පැමිණියේ ය.එදින 53 වන වාර්ෂික මහා සම්මේලනය ඇමැතූ එ.ජා.ප නායක රනිල් එහිදී පක්ෂය හැර ගිය සියලු එ.ජා.ප. මන්තී‍්‍රවරුන්ට ඇරැයුම් කෙළේ නැවැතත් එ.ජා.ප. යට පැමිණීමට කාලය මෙය බව පවසමිනි.මහා සම්මේලනය අවසන් වී එ.ජා.ප නායකයා ගියේ දෙහිවල ගල්කිස්ස නියෝජ්‍ය පුරපති ධනසිරි අමරතුංග ගේ නිවෙසට ය. ඒ දිවා ආහාරය ගැනීමටය. මේ අතර ගිය සතියේ එ.ජා.ප මහ ලේකම් තිස්ස අත්තනායක සියලුම එ.ජා.ප. මන්තී‍්‍රවරුන්ට රාති‍්‍ර භෝජන සංග‍්‍රහයක් ලබා දුන්නේ ය. ඒ තිස්සගේ කොල්ලුපිටියේ පිහිටි නිවෙසකදී ය. මේ සාදයට මංගල සමරවීර, ටිරාන් අලස් ඇතුළු රැසක් එක්ව සිටියහ.මහ ගෙදරට එන්න ලැබීම සතුටක්මධ්‍යම රාති‍්‍රය එළඹෙනතුරු පැවැති සාදයට පැමිණි සියලුම මන්තී‍්‍රවරුන්ට එ.ජා.ප මහලේකම්වරයා විශේෂ තිළිණයක් සමඟ දින පොතක් ප‍්‍රදානය කැර තිබිණි.ගිය ඉරිදා එ.ජා.ප නායක රනිල් ක්‍රේම්බි‍්‍රජ් ටෙරස්හි දී මංගල සමරවීර සහ ටිරාන් අලස් මුණ ගැසී විශේෂ සාකච්ඡාවක් පැවැත්වීය. ඒ ජනවාරි මාසයේ එ.ජා.ප. ය රජයට එරෙහිව ඉදිරිපත් කැර ඇති විශ්වාසභංග යෝජනාව පිළිබඳවයි.එ.ජා.ප නියෝජ්‍ය නායක පදවිය ලැබූ හිටපු ඇමැති කරු ජයසූරිය වසර දෙකකට පසුව යළිත් සිරිකොත එ.ජා.ප මූලස්ථානයට ගිය බදාදා ගියේ ය. කරු සිරිකොතට එන මොහොතේ දී රුක්මන්, තිස්ස, ගාමිණී ජයවික‍්‍රම සහ සරත් රණවක ඇතුළු සිරිකොත කාර්ය මණ්ඩලය නව එ.ජා.ප නියෝජ්‍ය නායකයාව උණුසුම් ලෙස පිළිගත්හ.ඉන් අනතුරුව කරූ නියෝජ්‍ය නායකයා ලෙසත්, රුක්මන් උපනායක ලෙසත් ගාමිණි ජයවික‍්‍රම පක්ෂ සභාපති ලෙසත් පත්වීම් ලිපි එ.ජා.ප නායකයාගෙන් ලබා ගත්හ. “මට නැවැතත් එ.ජා.ප මහගෙදරට එන්න ලැබීම ගැන සතුටු වෙනවා. මින් ඉදිරියට මගේ මුළු ශක්තිය එ.ජා.ප. ය වෙනුවෙන් ලබා දෙනවා. “සිරිකොත දී පැවැති මාධ්‍ය හමුවේදී නව එ.ජා.ප නියෝජ්‍ය නායක කරූ කීවේය.එ.ජා.ප. මහලේකම් තිස්ස අත්තනායක ගිය සතියේ ස්විට්සර්ලන්තයේ සංචාරයකට පිටත්ව ගියේ ය. එරට ඩ‍්‍රයිසෝන් ලුරිච් සහ බාසල් එ.ජා.ප. ශාඛා සමිති නිලධාරීන්ගේ විශේෂ හමුවකට සහභාගි වීමට ය.චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=ab0812142</link>
    <topic>උඹලා බම්බු ගහගනිල්ලා කියා කරු, ආපසු ගැනීම</topic>
    <author/>
    <content>ඔබතුමා හොඳ හදවතක් තියෙන රටටත් ආදරේ කෙනෙක්උඹලා බම්බු ගහගනිල්ලා කියා කරු, ආපසු ගැනීමකරු ගියා වේ අපි ඉන්නවාකරු ජයසූරිය ගියේය. ඔහු ගියේ හිස් අතිනි. කරපු ඇමැතිකම දමා ගියේ එජාපයේ නියෝජ්‍ය නායකකම බාර ගන්නටය. එම නායකකම කලිනුත් කළේය. වැඩක් වුණේ ම නැත. එජාපයේ නියෝජ්‍ය නායකකමට දැන් පොරයක් ඇත. එක්කෙනකු එස්.බී. ය. අනෙකා වජිර ය. සජිත් ද සයිඩ් එකේ සිටී. මෙයින් දෙදෙනෙක් නියෝජ්‍ය නායකකමට ඉල්ලුම් පත‍්‍රය දැම්මාහ. ඒකත් හරියට කර්තෘ සංසදයේ සම්මාන ගන්නවා වගේ ය.කරු යන්න කලින් ජනාධිපතිතුමාට ලියුමක් ලීවේය. ඒ ලියුම නියම ලියුමකි. කරු සහ දහසය දෙනා ආ හැටි එම ලිපියෙන් කියා තිබේ. මහින්ද රාජපක්ෂ මහතාගේ නායකත්වයට කරු ප‍්‍රශංසා කර තිබේ. ත‍්‍රස්තවාදයට එරෙහි වැඩ පිළිවෙළ සාර්ථක බව ඔහු පිළිගනී. නැඟෙනහිර සහ මන්නාරම මුදා ගැනීම ලොකු ජයග‍්‍රහණයක් බව කරු කියයි. ආණ්ඩුවෙන් ගියත් ත‍්‍රස්ත මර්දන වැඩ පිළිවෙළට පූර්ණ සහාය පළ කරන බව ද කරු කියා තිබේ.කරු එසේ කියා ගිලෙන නැවට පැන්නේය. ගිලෙන නැවට නැංගුරම් දැමීම මෝඩ වැඩකි. නැංගුරම සහ නැව ද ගිලෙන්නේය. එජාපයට ගොස් නියෝජ්‍ය නායක පුටුවේ වාඩිවූ විගස ඔහු කියන්නේ රටේ ආර්ථිකය ගොඩ ගත යුතු බවයි. එහෙත් කරු මහින්දගේ සිවුවෙනි අයවැයට දෙපාරක්ම ඡන්දය දුන්නේය. දැන් අයවැයේ ප‍්‍රතිලාභ ලැබෙමින් තිබේ. කරු ගියේ එසේ ප‍්‍රතිලාභ ලැබෙද්දීය.කරු ගියා විතරය. රනිල් පළාත් සභා ඡන්දයෙන් දැන් දිනලාය. උපුල් ජෝසප් ඉතිහාසය අවුස්සා පී‍්‍රති ප‍්‍රමෝදයෙන් පෙළෙන්නේය. ජෝඩු ජෝඩු හැප්පෙන විට ප‍්‍රතිවාදියා දිනන බව කියන්නේය.1956 බණ්ඩාරනායක දිනුවේ ජේ.ආර්. - ඩඩ්ලි ආර්.ජී. හැප්පුණ නිසාලු. ඩඩ්ලි - ජේ.ආර්. යළි හැප්පුණ නිසා 1970 දී බණ්ඩාරනායක මැතිනිය දිනුවාලු. 1991 පේ‍්‍රමදාස - ගාමිණි හැප්පුණ නිසා 1994 දී චන්ද්‍රිකා දිනුවාලු.උපුල් ජෝසප් කියන විදියට කරු ජයසූරිය ලක් එක තියෙන නායකයෙකි. එහෙත් කරු මහින්දගේ ආණ්ඩුවට එන විට ඔහු පරීක්ෂණ එළිවෙනවාට බයේ ආ නායකයකු බව උපුල් ජෝසප්ලාම කීවේය. ඔහු දූෂිතයයි චෝදනා කළ පුද්ගලයා අද ලක් එක ඇති නායකයෙකි.එජාපයේ අය හැප්පිලා වෙනත් අය දිනන බව කියන උපුල් ජෝසප් 2005 මහින්ද දිනුවේ කවුරු හැප්පුණ නිසාදැයි නොකියයි. රනිල් පැරදෙන ඛ්ැම ඡන්දයකම ඔය කියන ලක්කාර නායකයා සිටියේය. රනිල් වික‍්‍රමසිංහ ඉදිරි ඡන්දවලින් පැරදුණොත් එහි වගකීම ලක්කාරයාට පැවැරීමට කටයුතු නොකරනු ඇතැයි අපි සිතමු.උපුල් ජෝසප් කියන විදියට කරු පක්ෂයට යළි ගියේ රජෙක් වගේය. ටයිකෝට් අඳින රනිල් රෙද්ද බැනියම අඳින කරු සමග රජවරුන් සේ ඡන්දයට යන්නේ යළි පරදින්නටය. අලියාට කරු ගහන්නේ කරුය. කරුට කරු ගහන්නට කවුරුත් නැත. කරු කලින් හිටියා සේම නියෝජ්‍ය නායක පුටුවේ වාඩිවී නායක සිහිනය දකිමින් කල් ගෙවනු ඇත.කරු එජාපයට යළි ගත්තේ ලක්කාරයා නිසා නොවේ. රෙද්ද බැනියම නිසා ද නොවේ. මහත්මා දේශපාලනය ද නිසා නොවේ. ඔහු පක්ෂය තුළ ගෝරි දාගන්නා කෙනකු නොවන නිසා ද නොවේ.රනිල්ට එක පැත්තකින් කැරලි කණ්ඩායම හරහට සිටී. එස්.බී. තවත් පැත්තකය. ඔහු නියෝජ්‍ය නායක තනතුරට අයදුම් පතක් ද ඉදිරිපත් කෙළේය. වජිර අබේවර්ධන අනෙක් පැත්තේය. ඔහු ද එම තනතුරටම අයදුම් කළ අපේක්ෂකයෙකි.“එනපොට හොඳ නැත. කෙල්ල ගෙට ගන්” කිව්වා සේ ඉස්සරහට එන ගෝරිය නතර කරගන්නට රනිල් සැලැසුමක් යෙදුවේය. එස්.බී. තනතුරට දැම්මොත් තත්ත්වය භයානකය. වජිරට දෙන්නත් ඔහු ලාමක වැඩිය. සජිත් පේ‍්‍රමදාස ද දුර ගමනක් යන්නට සිටින කෙනෙකි.“උඹලා බම්බු ගහගනිල්ලා” යයි කියු රනිල්, කරු ගෙනාවේ පවුලේ දඩබ්බරකම් නතර කරන්නට ගෙදරට ලස්සන ගැහැනියක් ගෙනා සේය. කරු ගේ බලන්න ඇති ලස්සනක් නැත. ඒත් කලිනුත් හිටී නියෝජ්‍ය නායකයා නිසා ඒ හැටි බලන්න දේකුත් නැත. දැන් රජෙක් වගේ දෙවෙනියකු සිටින නිසා ගමන ෂුවර් යයි උපුල් ජෝසප් කීවාට කරුට ද ඒ ගමන ෂුවර් නැත.කරු ජයසූරිය යළි එජාපයට ගියේ මහින්ද රාජපක්ෂ නරක නායකයකු නිසා නොවේ. මහින්ද හොඳ මඟ පෙන්වන්නෙකි. ත‍්‍රස්තවාදය මර්දනයට නායකත්වය දෙන ශ්‍රේෂ්ඨ නායකයෙකි. ඔහුගේ නායකත්වය යටතේ නැඟෙනහිර සහ මන්නාරම මුදා ගෙන හමාරය. කරු ආවේත් මහින්ද රාජපක්ෂ නම්වූ සේනාධිනායකයා ගේ දෑත් ශක්තිමත් කරන්නටය. එවැනි ගතිගුණ ඇති මනා නායකත්වයක් ඇති ශ්‍රේෂ්ඨ පුද්ගලයකු ගෙන් වෙන්වී කරු ආවේ කා ළඟට ද?තොප්පිගල කැලෑවක් යයි කියු විපක්ෂ නායකයකු ළඟටය. නැඟෙනහිර මුදා ගැනීම ගැන රණවිරුවන්ට කටක් ඇර හොඳක් නොකී දේශපාලනඥයෙකු ළඟටය. ඕනෑම කෙනකුට යුද්ධ කරන්නට හැකි යයි කියා රණවිරු දරුවන්ට අපහාස කළ ලක්ෂ්මන් කිරිඇල්ල වැන්නවුන් සිටින පක්ෂයක නායකයා ළඟටය. අයවැය අනිවාර්යයෙන්ම පරාජය කරනවා යැයි කියමින් දෙකේ පන්තියේ අනාවැකි කියු මහ ලේකම්වරයකු සිටින පක්ෂයක නායකයා ළඟටය.ප‍්‍රභාකරන්ගේ හමුදාව 15,000 ක් නිසා කිලිනොච්චිය අල්ලන්නට බැරි යයි කියමින් රණවිරුවන් හෑල්ලුවට ලක්කරන විපක්ෂ නායකයකු ළඟටය. කොළයක් බලාගෙන ජාතික ගීය වරද්ද වරද්දා කියන හිටපු අගමැතිවරයකු ළඟටය.අනාගතයේදීත් ත‍්‍රස්තවාදය මර්දනය කරන්නට මහින්ද රාජපක්ෂට සහාය දෙන බව කරු ජයසූරිය කියා තිබේ. සමහරවිට හෙටින් පසු නම් එවැනි ප‍්‍රකාශ කරන්නට රනිල් ඉඩ නොදෙනු ඇත. නියෝජ්‍ය නායක පදවිය රැක ගන්නට ඕනැ නම් කට රැක ගන්නැයි රනිල් කියනු ඒකාන්තය.දැන් රනිල් වික‍්‍රමසිංහ රට ගොඩ නැඟීමට සියලු පක්ෂවලට ආරාධනා කරයි. සියලු පක්ෂ සමඟ සාකච්ඡා කිරීමට සූදානම් වෙයි. එහෙත් ඔහු පුරුදු වී ඇත්තේ සියලු දේ කඩාකප්පල් කිරීමටය. චන්ද්‍රිකාගේ යුගයේ සර්ව පාක්ෂික සමුළුවට ගියේය.අවසාන මොහොතේ පරණ පුරුද්ද ඉස්මතු විය. ඔහු පුංචි වරදක් අල්ලා ගෙන සර්ව පාක්ෂික සමුළුවේදී දුන් පොරොන්දුව කඩකරමින් 2000 ව්‍යවස්ථා ගිනි තබා විනාශ කළේය. ඔහුගේ තවත් පුරුද්දක් තිබේ. ඕනැම විෂයයක් තීරණාත්මක මොහොතට එළැඹෙන විට එයින් ඈත්වීමයි.ඔහුගේ තවත් පුරුද්දක් නම් පක්ෂයේ ජ්‍යෙෂ්ඨයන් වෙනුවට පත‍්‍ර මාෆියාව ළඟට ගැනීමයි. තවත් නරක පුරුද්දක් ඇත. එනම් තමන්ගේ රට ගැන බොරු කියන්නට එතෙර යාමය. එතෙර ගොස් බොරු පෙළපාළි සංවිධාන කිරීමය. අනෙක් පුරුද්දක් වන්නේ බලයට ඇති කෑදරකමට යාග හෝම හදිහූනියම් පැවැත්වීමය.කරු ජයසූරියලා කොච්චර ළංකර ගත්තත් ජම්මෙට වඩා රනිල්ට පුරුද්ද ලොකුය. ප‍්‍රශ්න විසඳීමේ පුරුද්දක් නැත. ඔහුට ඇත්තේ ප‍්‍රශ්න මඟ හැරීමේ පුරුද්දයි.එක්තරා පවුලක දියණියක් සිටියාය. පවුලට හිටියේ ඇය පමණි. ඇය රූමත්ය. දේපල ඇයට හිමිය. ගෙදර වැඩට මෙහෙකාරියෝ සිටිති. ඒ වුණත් මෙහෙකාරියන් උයන වේලාවට දියණිය කුස්සියට ගොස් බලා සිටී. මෙහෙකාරිය ලුණු පොල්කට්ටට ඇඟිල්ල දමා ලෙවකන හැටි බලා සිටි ඇය ද එම ලෙවකෑම කළාය. ලුණු පොල්කට්ටේ ඇඟිල්ල දමා ලෙව කෑම දැන් ඇයට නැතුවම බැරි පුරුද්දකි.ඇයගේ විවාහ දිනය පැමිණියේය. මඟුල් ගෙදර දැන් සියල්ල සිදුවෙමින් පවතී. දවල් කෑම ද මංගල රැස්වීම ද අවසන්ය. දැන් මනාලියට ලුණු පොල්කට්ට සිහිපත් විය.නැදෑයන් එහාට මෙහාට වනතුරු බලා සිටි ඇය හිමින් සීරුවේ කුස්සියට රිංගුවේ ලුණු පොල්කට්ට සෙවීමටය. සාරිය ඔසවා හිමින් සීරුවේ පහත් වූ ඇය ලුණු පොල්කට්ටේ ඇඟිල්ල ගසා කටේ දමා ඉරුවේය. මනාලිය සොයන අම්මා කුස්සියට ගියේ දුව ෂුවර් එකටම එහි සිටිනු ඇතැයි නිගමනය කරමිනි. වැඩේ අතටම අසුවිය.අම්මා කීවේ ජම්මෙට වඩා පුරුද්ද ලොකු බවයි. රනිල්ට සිදුවී ඇත්තේ එයමය. දහසක් දේ කීවත් දහසක් ප‍්‍රකාශ කළත් බලයට ආ විට කරන්නේ පරණ ලුණු පොල්කටුවල ඇඟිලි දැමීමය. එම පුරුදු ඉවත් කර ගෙන බලයේ සිටින ආණ්ඩුවට සහාය දෙමින් කටයුතු කරන්නේ නම් බලය ගැනීම අපහසු නැත. ආණ්ඩුවත් එක්ක අගේට ඇමැතිකම කර ගෙන සිටි කරු ජයසූරිය ආපසු ඇදලා ගත්තේ ලුණු පොල්කටුවල ඇඟිලි ගසන්නට මිස රටේ ආර්ථිකය ගොඩ නඟන්නට නොවේ.අවුරුදු අසූව ඉක්මවා මහණකම අත් හළ අයකු මොන කෙංගෙඩියක් කරන්න ද?</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=ab0812143</link>
    <topic>කරු ගියා වේ අපි ඉන්නවා</topic>
    <author>සාකච්ඡා කළේ සුභද්‍රා දේශප‍්‍රිය</author>
    <content>ඔබතුමා හොඳ හදවතක් තියෙන රටටත් ආදරේ කෙනෙක්උඹලා බම්බු ගහගනිල්ලා කියා කරු, ආපසු ගැනීමකරු ගියා වේ අපි ඉන්නවාරාජිත සේනාරත්න ඉදිකිරීම් හා ඉංජිනේරු සේවා ඇමැතිරනිල් නායකත්වයේ සිටින තුරුඅපි යන්නේ නැහැරනිල් වික‍්‍රමසිංහ නායකත්වයේ සිටින තුරු අපි එක්සත් ජාතික පක්ෂයට යන්නේ නැහැ. අපි ආණ්ඩුවට එකතු වුණේ කරුණු කිහිපයක් අරමුණු කරගෙනයි. තුනෙන් දෙකේ බලයක් ඇති ස්ථාවර ආණ්ඩුවක් ඇති කරන්න අපි දිගට ම ආණ්ඩුවට සහයෝගය ලබා දෙනවා.ත‍්‍රස්තවාදය පරාජය කිරීම සහ දේශපාලන පළිගැනීම්වලට ලක්වූවන්ට සහන ලබාදීමත් එක් අරමුණක්. ඒ සියල්ල මේ වන විට සාර්ථකව සිදු කෙරෙනවා. අපට ආණ්ඩුව අතහැර යන්න කිසිම හේතුවක් නැහැ.කරු ජයසූරිය හොඳ මහත්මයෙක්. එතුමා ගියේ එතුමාගේ මහ ගෙදරට කියලයි අපිට කිව්වේ. හැබැයි පෞද්ගලික හේතුන් මතයි එතුමා එජාපයට ගියේ.කරු ජයසූරිය මහත්තයා මාධ්‍යවලට යවා තිබෙන්නේ ජනාධිපතිතුමාට යැවූ ලිපිය නොවෙයි. එය එක්සත් ජාතික පක්ෂයේ මාධ්‍ය ඒකකය විසින් නිකුත් කරන ලද ලිපියක්.කරු ජයසූරිය මහතා ජනාධිපතිතුමාට යැවූ ලිපියේ පැහැදිලිව තිබෙනවා ආණ්ඩුවේ හොඳ ආර්ථික ප‍්‍රතිපත්ති තිබෙන බව. එම ලිපියේ ආර්ථිකය කඩා වැටීමක් ගැන සඳහන්ව නැහැ. මාධ්‍යවලට යවන ලද ලිපියේ ආර්ථිකය කඩා වැටිලා කියලා තියෙනවා. ඒ ලිපිය ලියා තියෙන්නේ රනිල් වික‍්‍රමසිංහ මහත්තයාට ඕනැ විදිහට වෙන්න ඇති.බන්දුල ගුණවර්ධන වෙළෙඳ සංවර්ධන සමූපකාර හා පාරිභෝගික සේවා ඇමැතිඑජාපය සහ ශී‍්‍රලනිපය අතර අවබෝධතා ගිවිසුමක් තිබුණා. එය වසර දෙකකට වලංගුයි. දැන් එය අවසාන වෙලා කියලයි කරු ජයසූරිය මහත්තයා කියන්නේ. ඒක අසත්‍යයක්.එතුමා කියන අවබෝධතා ගිවිසුම අස්සන් කරලා සතියකින් අහෝසි කළා. එය රුක්මන් සේනානායක මහත්තයා පාර්ලිමේන්තුවේදී ප‍්‍රසිද්ධියේ ඉරා දැමුවා.රටේ පවතින තත්ත්වයෙන් අපි රට ගොඩනඟන්න රජයට උපරීම සහයෝගය ලබා දෙනවා. අපි රජයට එකතු වූ අරමුණු තාම සම්පූර්ණ වෙලා නැහැ. ඒ නිසා රජය අතහැර යන්න කිසිම බලාපොරොත්තුවක් නැහැ.අපි ආවේ ජනාධිපතිතුමාගේ දෑත් ශක්තිමත් කරන්නයිකණ්ඩායමක් හැටියට රජයට එකතු වුණේ රටේ පවතින අර්බුද හමුවේ රජයට සහයෝගය ලබාදීමටයි. ත‍්‍රස්තවාදය, තුරන් කිරීමටත්, ආර්ථික වශයෙන් රට ගොඩනැඟීමටත් ජනාධිපතිතුමා ගෙන යන වැඩපිළිවෙළට සහයෝගය ලබා දීම මඟින් එතුමාගේ දෑත් ශක්තිමත් කිරීමට අපි කණ්ඩායමක් ලෙස ඒකරාශි වී ඉදිරියේදීත් සහයෝගය ලබා දෙනවා.ලෝකයේ පවතින ආර්ථික අර්බුදය දූපතේ අර්බුදයක් ලෙස දකින්නේ දූපත් මානසිකත්වයෙන් පෙළෙන අය. කරු ජයසූරිය මහත්තයා යන වෙලාවේ ජනාධිපතිතුමාට යැවූ ලිපියේ පැහැදිලිව ම කියා තිබුණා ජනාධිපතිතුමාට හොඳ ආර්ථික ප‍්‍රතිපත්තියක් ඇති බව.නමුත් එතුමා මාධ්‍යවලට නිකුත්කර තිබුණ ලිපියේ ආර්ථිකය කඩා වැටිලා කියලා ලියා තිබුණා. එම ලිපිය කවුරුහරි ඒ මහත්තයාට ලියා දුන් ලිපියක්.ජනාධිපතිතුමාට හොඳ ආර්ථික ප‍්‍රතිපත්තියක් තියෙනවා. ත‍්‍රස්තවාදය තුරන් කිරීමට සාර්ථකව මානුෂික මෙහෙයුමක් දියත් කර තිබෙනවා. ඒ වැඩපිළිවෙළට අපි උපරීම සහයෝගය ලබා දෙමින් ඉදිරියටත් ශක්තිමත් ආණ්ඩුවක් පවත්වාගෙන යාමට උපරීම සහාය ලබා දෙනවා.ජනාධිපතිතුමා යන පාර හරිඅපි සියලු දෙනාම 2006 එක්සත් ජාතික පක්ෂයෙන් ඉවත්ව රජයට සහයෝගය ලබාදීමේ තීරණයකට එළැඹුණා. එක්සත් ජාතික පක්ෂයේ පැරැණිම සාමාජිකයෝ හැටියට අපි පක්ෂය ගොඩගන්න උපක‍්‍රමශීලීව කටයුතු කළා. ඒත් පලක් වුණේ නැහැ. ඒ නිසා අපි ස්ථාවර ආණ්ඩුවක් පිහිටුවන්න රජයට සහයෝගය ලබා දෙන්න තීරණය කළා. අපි ඒ ස්ථාවරයේ දිගට ම රැඳී ඉන්නවා.පී. දයාරත්න සැලසුම් කි‍්‍රයාත්මක කිරීමේ ඇමැතිමහින්ද රාජපක්ෂ ජනාධිපතිතුමා මේ රට භාරගත්තට පසුව ගිය මාර්ගය නිවැරැදි යැයි අපි පිළිගත්තා. ජනාධිපතිතුමාගේ ප‍්‍රතිපත්තිවලට අපි කැමැතියි. ත‍්‍රස්තවාදය මුලිනුපුටා දමලා අවසානයේදී දේශපාලන විසඳුමක් කරා පැමිණෙනවට අපි කැමැතියි.ඒ සඳහා අපි සහයෝගය ලබා දෙනව. උතුරු නැඟෙනහිරට එදා දැක්වූ කුඩම්මාගේ සැලැකිල්ල අපි දැක්කා. අද එහෙම තත්ත්වයක් නැහැ. ඒ නිසා අපි හෘදය සාක්ෂියට එකඟව යුද්ධය අවසන් වන තුරු අපි රජයත් සමඟ සහයෝගයෙන් කටයුතු කරනවා.පටු දේශපාලන වාසි ගැන නොසිතාරට ගැන සිතිය යුතුයිකරු ජයසූරිය මහතා ගේ ප‍්‍රධානත්වයෙන් අපි එක්සත් ප‍්‍රජාතන්ත‍්‍රවාදී කණ්ඩායම ලෙස ආණ්ඩුවට එකතු වුණා.රටේ පවතින යුද්ධය, ආර්ථික ගැටලු ප‍්‍රධාන වශයෙන් විසඳීමේ පරමාර්ථයෙන් අපි කොන්දේසි විරහිතව පක්ෂයක් හැටියට ආණ්ඩුවට සහයෝගය ලබාදීමට එකතු වුණා. මාවිල්ආරු සිදුවීමේදී ඒ ප‍්‍රදේශවල ජනතාවගේ අදහස් අප විමසුවා.ඒ අයට වුවමනා කර තිබුණේ මේ රටේ පවතින ත‍්‍රස්තවාදය අවසන් කිරීමයි. මෙය මේ රටේ බහුතර ජනතාවගේ පරමාර්ථයයි. මේ රටේ බිහි වුණු බොහෝ නායකයින්ගේ අවංක උත්සාහයක් තිබුණා මේ රටේ පවතින යුද්ධය අවසාන කරන්න. ඒ සියලු නායකයන්ට වඩා සාර්ථක දුර ගමනක් මහින්ද රාජපක්ෂ ජනාධිපතිතුමාට යන්නට තිබෙනවා.ගාමිණි ලොකුගේ කී‍්‍රඩා හා පොදු විනෝදාත්මක කටයුතු ඇමැතිඑක්සත් ජාතික පක්ෂයේ ව්‍යවස්ථාව වෙනස් කරන්න කියන මතයේ අපි හිටියා. එම ඒකාධිපති ව්‍යවස්ථාව වෙනස් කළ යුතුයි කියලා අපි ඉල්ලීම් කළා. නමුත් එය සාර්ථක වුණේ නැහැ.මහින්ද රාජපක්ෂ ජනාධිපතිතුමා ත‍්‍රස්තවාදය පරාජය කිරීම සඳහා කි‍්‍රයාත්මක කරන වැඩපිළිවෙළට සහයෝගය ලබා දෙන්නයි අපි ප‍්‍රධාන වශයෙන් රජයට එකතු වුණේ.එම කි‍්‍රයාදාමය අවසන් වීමට පෙර කරු ජයසූරිය මහතා රජයෙන් ඉවත් වුණා. එතුමාට යන්න සිදුවූ හේතුව කුමක් දැයි දන්නේ නැහැ. නමුත් එක්සත් ප‍්‍රජාතන්ත‍්‍රවාදී කණ්ඩායමේ සෙසු සියලු දෙනා ඉදිරියේදීත් ආණ්ඩුවට සහයෝගය ලබා දෙන බවත්, ආණ්ඩුවත් සමඟ කටයුතු කරන බවත් පැහැදිලිවම කිව යුතුයි.ත‍්‍රස්තවාදය පරාජය කිරීමට සහ රජය ගෙන යන ආර්ථික වැඩපිළිවෙළට අපි ඉදිරියේදීත් සහයෝගය ලබා දෙනවා.මේ රටේ පවතින මෙම ප‍්‍රධාන ගැටලු දෙක විසඳීමට නම් රටේ පවතින ප‍්‍රධාන පක්ෂ දෙක එකමුතු විය යුතුයි. පටු දේශපාලන වාසි නොතකා රට ගැන සිතිය යුතුයි. ආර්ථික අර්බුදයත් ත‍්‍රස්තවාදී තර්ජනයත් විසඳීමට අපි රජයට දිගටම සහයෝගය ලබා දෙනවා.ධර්මදාස බණ්ඩා අතිරේක වැවිලි බෝග සංවර්ධන ඇමැතිරජයටඋපරීම සහාය ලබා දෙනවාඅපි රජයට එකතු වුණ කි‍්‍රයාදාමය තවම ඉටුවෙලා නැහැ. අපේ යුතුකම මේ අවස්ථාවේ සහෝදරත්වයකින් හැඟීමකින්, බලාපොරොත්තුවකින්, රජයට සහයෝගය ලබාදීමයි. අපි ආණ්ඩුවට එකතු වීමට මුල් වූ හේතු තවම කෙළවර වෙලා නැහැ.අපි බලාපොරොත්තු අරමුණු සාර්ථකත්වය කරා ගමන් කරන තුරු රජය සමඟ ඉන්නවා.අපේ කණ්ඩායම ආණ්ඩුවට එකතු වීමේ ප‍්‍රතිඵලය රටට ලැබී තිබෙනවා. අපි සියලු දෙනාම ආණ්ඩුවට පැමිණියේ සහෝදරත්වයකින්. ඒත් බලාපොරොත්තු නැති වෙලාවක කරු ජයසූරිය මහත්තයා ගියා. ඒත් අපි සියලු දෙනා ඉදිරියටත් ත‍්‍රස්තවාදයෙන් රට ගොඩගැනීමත්, ආර්ථික ගැටලුවෙන් රට ගොඩගැනීමටත් රජයට උපරීම සහාය ලබා දෙනවා.රනිල් ගේ ඒකාධිපති පාලනයටවිරුද්ධවයි ඉවත්වුණේමහින්ද විජේසේකර තැපැල් හා විදුලි සංදේශ ඇමැතිඑක්සත් ජාතික පක්ෂය දිගින් දිගටම පරාද වෙමින් යන්නේ කොහේටද යන ප‍්‍රශ්නය අපට මතු වුණා. පක්ෂයේ ප‍්‍රජාතන්ත‍්‍රවාදය තිබිය යුතුයි කියන තර්කය මතු කරද්දි පළමුවෙන්ම එක්සත් ජාතික පක්ෂයේ කෘත්‍යාධිකාරී මණ්ඩලයෙන් එළියට දැම්මේ මායි.රනිල් වික‍්‍රමසිංහ මහත්තයාගේ ඒකාධිපති පාලනයට අපි විරුද්ධ වුණා. පක්ෂය හදන්න අපි මහන්සි වුණා. නමුත් ඒ කිසි දෙයක් සාර්ථක වුණේ නැහැ.ආණ්ඩුවට අපි එකතු වුණේ ප‍්‍රතිපත්ති අනුවයි. එක්සත් ජාතික පක්ෂයේ ප‍්‍රජාතන්ත‍්‍රවාදය තිබුණේ නැහැ.ඒ නිසයි අපි, ප‍්‍රජාතන්ත‍්‍රවාදී පිලක් ගොඩනඟාගෙන ආණ්ඩුවට එකතු වුණේ.අපි ආණ්ඩුවට එකතු වුණ වෙලාවේ කරු ජයසූරිය මහතා ඇතුළු අපිට එක්සත් ජාතික පක්ෂය දෝෂාරෝපණය කළා පක්ෂය පාවා දුන් ද්‍රෝහි පිරිසක් විදිහට.එහෙම අයට අද නියෝජ්‍ය නායක තනතුරු දීලා ආපසු පක්ෂයට ගත්තා. අපට නොයෙක් විදියේ ආරාධනා එනවා එක්සත් ජාතික පක්ෂයට එකතු කරගන්න.මහින්ද රාජපක්ෂ ජනාධිපතිතුමාගේ පාලනයේ වෙනසක් අපි දැක්කා. ඒ නිවැරැදි ගමනට අපි සහාය දෙන්න කොන්දේසි විරහිතව තීන්දු කළා. රටේ දැවෙන ප‍්‍රශ්නයක් තිබෙනවා. ත‍්‍රස්තවාදය තුරන් කළ යුතුයි.ලෝකයටම බලපාන ආර්ථික ගැටලුවක් මතුවෙලා තිබෙනවා. මෙයින් රට ගොඩගන්න අවශ්‍යයි. ජනාධිපතිතුමාට ඒ සඳහා නිවැරැදි දැක්මක් තියෙනවා. එතුමාගේ දෑත් ශක්තිමත් කරන්න අපි සියලු දෙනා ඉදිරියටත් සහයෝගය ලබා දෙනවා.මනෝ විජේරත්න ව්‍යවසාය සංවර්ධන ඇමැතිරජය අප කෙරෙහි තබා ඇති විශ්වාසයතවදුරටත් රකිනවාඅපි සියලු දෙනාම එක්සත් ජාතික පක්ෂ ප‍්‍රජාතන්ත‍්‍රවාදි කණ්ඩායම ලෙස රජයට එකතු වුණේ ජනාධිපති මහින්ද රාජපක්ෂ මහතාට සහයෝගය ලබා දෙමින්, එතුමාගේ දෑත තවත් ශක්තිමත් කිරීමටයි.ත‍්‍රස්තවාදය සහ ආර්ථිකය යන මූලික කරුණු පදනම් කර ගනිමින් අපි එම තීරණය ගනු ලැබුවේ. ඒ නිසා අප කෙරෙහි රජය තබා ඇති විශ්වාසය තවදුරටත් තහවුරු කරමින් තවදුරටත් රජයට සහයෝගය ලබා දීමට මේ රටේ තිබෙන අර්බුදවලින් රට ගොඩ ගැනීමටත් ජනාධිපතිතුමා ඇතුළු රජයත් සමඟ එකට අත්වැල් බැඳගෙන කටයුතු කරන බව පැහැදිලිවම ප‍්‍රකාශ කළ යුතුයි.මෙබඳු පසුබිමකරජය හැරයා යුතු නැහැනවින් දිසානායක ආයෝජන ප‍්‍රවර්ධන ඇමැතිඑජාපය හැරදා අපි රජයට එක්වූයේ කරුණු දෙකක් පදනම් කරගෙනයි. එම අරමුණ අවසන් නැහැ. ඒ නිසා අපගේ වගකීමත් අවසන්ව නැහැ. එම යුතුකම ඉටුකළ යුතු මෙවැනි පරිසරයක දී මා විසින් ද ගත යුත්තේ එම තීරණයයි. එනම් ජනාධිපති මහින්ද රාජපක්ෂ මහතා ගේ දෑත් සවිමත් කිරීමයි.මෙවැනි පසුබිමක රජය හැරදා නැවත එජාපයට එක් වන්නේ නැහැ. එදා ගත් තීරණය වෙනස් කරන්නෙත් නැහැ.ත‍්‍රස්තවාදී තර්ජනය රටටම එල්ල වී ඇති මෙවැනි අවස්ථාවක ජනාධිපතිතුමා රට බේරා ගැනීමට ගෙනයන මානුෂික මෙහෙයුමට සහාය දීමට අප තීන්දු කළා. පක්ෂයේ ප‍්‍රජාතන්ත‍්‍රවාදය නොතිබීමත්, සාමාජිකයන්ගේ මතවාදවලට කිසිදු ඉඩක් නොතිබීමත් නිසා තමයි අපි රජයට එකතු වුණේ.පටු දේශපාලන මතවාද පසෙක ලා ත‍්‍රස්තවාදය මුලිනුපුටා දැමීමේ මෙහෙයුමට සහාය දිය යුතු තීරණයට එළැඹීමට සියලු බුද්ධිමත් දේශපාලන නායකයන් පෙළගැසිය යුතු පසුබිමක් ඇතිවී ඇත. ඒ සඳහා එජාපයේ නායකත්වය එකඟ කරගැනීමට කිහිපවරක් උත්සාහ කළ නමුත් සිදුවූයේ ඒ පිළිබඳ මතවාද ගොඩ නැඟීම පමණයි.සාකච්ඡා කළේ සුභද්‍රා දේශප‍්‍රිය</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=af0812142</link>
    <topic>අපේ ලොකුම විදුලි බලාගාරය</topic>
    <author>නිහාල් පී. අබේසිංහ සේයාරූ - සුදත් මලවීර</author>
    <content>අපේ ලොකුම විදුලි බලාගාරයදරුවන්ට අධ්‍යාපනය ලබා දිය හැකි හොඳම මාධ්‍යය මවුබසයිකපුගේ, මර්වින් ගැටුණු සුන්දර දවසක්ජාතික ආරක්ෂාවට පොලිසියත් මහජනතාවත් එක්වෙතිඅඩු මිලට බඩුගත හැකි ආර්ථික මධ්‍යස්ථාන‘තට්ටු දෙකේ’ න්‍යායයෙන් ජනමතය හැඩ ගැස් වූ දිනමිණ 100 සපුරයිදේශයේ ශක්තිය ලොවටම හෙළිකළලංකාවේ විදුලි බල නිෂ්පාදන වියදම වසරකට රුපියල් කෝටි 1100 ක් අඩු කරන ශී‍්‍ර ලංකාවේ ලොකුම විදුලි බලාගාරය 9 වැනිදා කෙරවලපිටියේදී මහින්ද රාජපක්ෂ ජනාධිපතිතුමා අතින් විවෘත විය. එහි සුවිශේෂත්ව රැසකි.එය ඉදිකර ඇත්තේ තනිකරම ශී‍්‍ර ලාංකික ඉංජිනේරුවරුන්ය. එමෙන්ම මෙය මාස 10 ක් ඇතුළත ශී‍්‍ර ලංකාවේ අරමුදල්වලින් ඉදිකර ඇති එකම බලාගාරය ද වේ. එය කි‍්‍රයාත්මක වන්නේ නිෂ්පාදන වියදම අඩු දැවිතෙල් මඟිනි. මේ නිසා ඩීසල් විදුලි බලාගාරවලින් නිපදවන විදුලි ඒකකයක මිලට වඩා සියයට 75 ක් අඩුවෙන් ජනතාවට විදුලිය ලැබේ.අතීත නරවිරුවන් අපේ රටේ කළ ඉදිකිරීම් ලොව අරුම පුදුම හා විශිෂ්ට ඉදිකිරීම් ලෙස මුළු ලොවම අවිවාදයෙන් පිළිගනී.ජේතවනාරාමය, ලෝවාමහාපාය, පරාක‍්‍රම සමුද්‍රය, සොරබොර වැව, රුවන්වැලි මහා සෑය, යෝධ ඇළ හා සීගිරිය වැනි ඒ අපේ අතීත උරුමයන් අපේ රට ගැන ලොව පුරා චිර ප‍්‍රසිද්ධියක් ලබාදී ඇත.ඒ අනුව යමින් අපේ වත්මන් තරුණ ඉංජිනේරුවරුන්ට ද අපේ රටේදී මුළු ලොවම හොල්ලන රජ වැඩ ‘මහින්ද චින්තනය’ යටතේ අදත් කි‍්‍රයාවට නැංවිය හැකි බව ඔප්පු කරන සිදුවීමක් පසුගිය 9 වැනිදා වත්තල මුතුරාජවෙල කෙරවලපිටියේදී සිදුවිය.ඒ අපේ රටේ ඉදිකළ ලොකුම විදුලි බලාගාරය ‘යුග දනවි’ නිල වශයෙන් විවෘත කිරීමයි. එය සුවිශේෂ දෙයක් වන්නේ එය අපේ රටේ ඉදිකළ ලොකුම විදුලි බලාගාරය නිසා ම නොවේ.එය අපේ රටේ තරුණ ඉංජිනේරුවන් අපේ රටේ ම දේශීය අරමුදල්වලින් මාස 10 ක් වැනි සුළු කාලයකදී අඩුම නිෂ්පාදන වියදමකින් විදුලිය නිපදවීමට ඉදිකළ මෙරට එකම හා විශාලතම විදුලි බලාගාරය වන බැවිනි.මෙගා වොට් 300 ක විදුලි බලයක් ජාතික විදුලි බල පද්ධතියට ලබා දෙන ශ‍්‍රී ලංකාවේ පිහිටි විශාලතම විදුලි බලාගාරය වන මෙය දැවිතෙල් හෝ ස්වාභාවික වායු හෝ ඔටෝ ඩීසල් පාවිච්චි කළ හැකි වීම ද විශේෂත්වයකි.ශී‍්‍ර ලංකාවේ මෙතෙක් තිබු විශාලම විදුලි බලාගාරය වික්ටෝරියා ජල විදුලි බලාගාරයයි. එය මෙගා වොට් 210 ක් නිපදවයි. එය විවෘත කළේ 1985 අපේ‍්‍රල් 12 වැනිදාය.ඒ අනුව දැනට වසර 23 කට පසු ඒ වික්ටෝරියා ජල විදුලි බලාගාරය තබා තිබු වාර්තාව බිඳ දමා ඒ ස්ථානය දැන් කෙරවලපිටියේ ඉදිකළ ‘යුග දනවි’ ඒකාබද්ධ චකී‍්‍රය විදුලි බලාගාරය මඟින් ලබා ගෙන ඇත.කෙරවලපිටිය විදුලි බලාගාරය විවෘත කිරීමෙන් පසු මහින්ද රාජපක්ෂ ජනාධිපතිතුමා බලාගාරය නැරැඹු අවස්ථාව. විදුලි බල ඇමැති ඩබ්ලිව්.ඩී.ජේ. සෙනෙවිරත්න ලක්දනවි සමාගමේ සභාපති යූ.ඩී. ජයවර්ධන යන මහත්වරු ඇතුළු ආරාධිතයෝ රැසක් මෙම අවස්ථාවට එක්වූහ.මෙරට විදුලි බල ඉල්ලුම එක් වසරකට සියයට 10 කින් ඉහළ නඟී. ඒ අනුව විදුලි බල මණ්ඩලය 1998 දී සැලැසුම් කළේ 2008 දී කෙරවලපිටිය ප‍්‍රදේශයේ තාප විදුලි බලාගාරයක් ඉදිකළ යුතු බවයි. එසේ වුවත් 2006 වන තුරු ඒ යෝජනාව හමස් පෙට්ටියේ වැටි තිබිණි.ඒ යෝජනාව යළි උඩට ආවේ වත්මන් විදුලි බල ඇමැති ඩබ්ලිව්.ඩී.ජේ. සෙනෙවිරත්න මහතා ගේ බලවත් උනන්දුව නිසා ය.ජනාධිපති මහින්ද රාජපක්ෂ මැතිතුමාගේ උපදෙස් පරිදි විදුලි බල ඇමැතිවරයා 2007 දී කෙරවලපිටිය ප‍්‍රදේශයේ මෙගා වොට් 300 කට වැඩි විදුලි බලාගාරයක් වහාම ඉදිකළ යුතු බවට බලශක්ති ඉංජිනේරුවරුන්ට උපදෙස් දුන්නේය.එහි නිෂ්පාදන කටයුතු 2008 ට පෙර නොකළහොත් 2008/2009 වසරවල අනිවාර්ය විදුලි කප්පාදුවක් සිදුවීමට ඉඩ ඇති බවට ද විදුලි ඉංජිනේරුවෝ ද අනතුරු ඇඟවූහ. ඒ අනුව කෙරවලපිටිය ප‍්‍රදේශයේ මෙගා වොට් 300 ක ධාරිතාවක් ඇති තාප විදුලි බලාගාරයක් ඉදිකිරීමට මෙන්ම මේ වසරේ නිෂ්පාදන කටයුතු ඇරැඹීමට විදුලි බල මණ්ඩලය සැලැසුම් කළේය.මේ සඳහා ජපාන සමාගමක් මූලික ශක්‍යතා වාර්තාවක් සකස් කළේය. ඒ අනුව තීරණය වූයේ වියදම් අධික ඩීසල්වලින් කි‍්‍රයාකරන චකී‍්‍රය විදුලි බලාගාරයක් එහි පිහිටුවීම යෝජිත බවයි.මේ යෝජනාව විදුලි බල මණ්ඩලයේ සාකච්ඡාවට බඳුන් වූ පසු එය ඉදිකිරීමට ‘ලක්දනවි’ සමාගමට පැවැරිණි.පසුව මේ බලාගාරය ඩීසල්වලින් නොව දැවි තෙල්වලින් අඩු මුදලට කි‍්‍රයා කරවිය හැකි බවට ලක්දනවි සමාගමේ සභාපති යූ.ඩී. ජයවර්ධන, ජ්‍යෙෂ්ඨ කළමනාකරු සුදත් අන්නාසිවත්ත, ප‍්‍රධාන මෙහෙයුම් නිලධාරී නියුමාන් මරික්කාර් ඇතුළු ඉංජිනේරුවරු තීරණය කළහ. ඒ අනුව ශී‍්‍ර ලංකාවේ විශාලතම විදුලි බලාගාරය මිල අඩු දැවිතෙල් වලින් කි‍්‍රයාත්මක කිරීමට ලක්දනවි සමාගමේ ශී‍්‍ර ලාංකික ඉංජිනේරුවෝ 70 ක් පමණ පෙළ ගැසුණහ.‘ලක්දනවි’ සමාගම විදුලි බල මණ්ඩලයේ අනුබද්ධ උප සමාගමකි. එහි කොටස් වැඩිම ප‍්‍රමාණයක් රජය සතුය. මීට පෙර මේ සමාගම සපුගස්කන්දේ මෙගා වොට් 24 ක ‘ලක්දනවි’ බලාගාරයක්, පුත්තලමේ මෙගා වොට් 50 ක ‘හෙළදනවි’ බලාගාරයක් ඉදි කළේය. ශී‍්‍ර ලාංකික සිංහල නම් මේ බලාගාරවලට පාවිච්චි කිරීමට මෙන්ම ශී‍්‍ර ලාංකික පරිසරය සුරැකීමට ද සමාගමේ බලධාරීහු කටයුතු කළහ.කෙරවලපිටිය බලාගාරය ඉදිකිරීම ජනාධිපති මහින්ද රාජපක්ෂ මැතිතුමාගේ උපදෙස් පරිදි විදුලි බල ඇමැති සෙනෙවිරත්න මහතා ගේ අධීක්ෂණය මත ‘ලක්දනවි’ සමාගමේ සභාපති යූ.ඩී. ජයවර්ධන මහතා ගේ මෙහෙයවීමෙන් ආරම්භ විය.ඒ පිළිබඳව සුදත් අන්නාසිවත්ත මහතා අප සමඟ අදහස් පළ කළේය.“බලාගාරය ඉදිකිරීමට ලැබුණු ස්ථානය වගුරු බිමක්. බලාගාරය ඉදිකිරීමට අපට අක්කර 30 ක් අවශ්‍ය වුණා. ඒ ප‍්‍රදේශයේ මුලින්ම අපි 2007 මැයි සිට පස් පිරවීම් ආරම්භ කළා. ඒ අනුව ඒ වැඩ බිම් ප‍්‍රදේශයම මීටර් 1.5 ක් උසට හොඳ බොරළු රතු පස්වලින් පිරවීම කළා. පස් කියුබ් ලක්ෂ 1 1/2 ක් ඒ සඳහා අවශ්‍ය වුණා.ඊට පසු කළේ ගොඩනැගිලිවල අත්තිවාරම් සකස් කිරීමයි. ඒ සඳහා ‘ෆයිල්’ බැස්සවීම කළ යුතුව තිබුණා. එය ආරම්භ කළේ 2008 ජනවාරි මාසයේදී. රටේ විදුලි බල අර්බුදයක් ඇති නොවීමට 2008 දී මෙහි විදුලිබල නිෂ්පාදන කටයුතු ආරම්භ කළ යුතුව තිබුණා. ඒ අනුව අපි ‘ෆයිල්’ බැස්සවීම කටයුතු සඳහා ශී‍්‍ර ලංකාවේ තිබෙන සියලුම ‘ෆයිල්’ බැස්සවීමේ යන්ත‍්‍ර මේ කටයුත්තට උදව් කරගත්තා.අපි මාස 2 ක් ඇතුළත ‘ෆයිල්’ 1200 ක් පොළොව සිට තද පාෂාණය හමුවන තුරු පොළොව යටට සෙන්ටිමීටර් 90 ක විශ්කම්භයක් ඇතිව මීටර් 20 ක් පොළොව ඇතුළට බැස්සවීම් කළා. ඊට පසු තද පාෂාණය ද මීටර් 1.5 ක් සිදුරුකර කොන්කී‍්‍රට් කුළුණු යෙදීම ආරම්භ කළා.මුළු බලාගාර වැඩ බිමේ කොන්කී‍්‍රට් කටයුතු සඳහා අපි කොන්කී‍්‍රට් කියුබ් ලක්ෂ 4 ක් පාවිච්චි කර තිබුණා. වානේ කම්බි ටොන් 5000 ක් පාවිච්චි කළා.” පිටරට කිසිම උපදේශකයෙක් නැතිව ‘ලක්දනව්’ සමාගමේ ජ්‍යෙෂ්ඨ ඉංජිනේරුවන්ගේ උපදෙස් පරිදි අපේ රටේ නිදහස් අධ්‍යාපනය ලබා අපේ සරසවියෙන් පිටතට ගිය ඉංජිනේරුවරුන් 70 ක් හා සේවකයන් 1000 කට වැඩි පිරිසක් මෙහි වැඩ කළා.බලාගාරයේ ඇතුළතමේ සියලු දෙනා 2008 ජනවාරි සිට ඔක්තෝබර් දක්වා අව් වැසි පිනි නොතකා එකාවන්ව වැඩකර අපි බලාගාරයේ වැඩ මාස 10 න් අවසන් කළා.” අන්නාසිවත්ත මහතා ප‍්‍රකාශ කළේ පැහැදිලි ඉලක්කයක් මඟ පෙන්වීමක් හා පැහැදිලි නායකත්වයක් ඇත්නම් ශී‍්‍ර ලාංකික අපට කළ නොහැකි දෙයක් නැති බව ද අවධාරණය කරමිනි.මේ බලාගාරයට අවශ්‍ය සියලු විදුලි උත්පාදන යන්ත‍්‍ර හා අනෙකුත් උපකරණ සියල්ල ඉහළ ම ප‍්‍රමිතියෙන් යුක්තව ඇමෙරිකාවෙන් හා ජර්මනියෙන් ගෙන්වා ඇත.මෙහිදී ‘ලක්දනව්’ ආයතනය දුෂ්කරතා රැසකට මුහුණ පෑවේය. ඒ ටොන් 200 ක් බර ගෑස් ටර්බයින යන්ත‍්‍ර බලාගාරයට ගෙන ඒමට ප‍්‍රවාහන ක‍්‍රමයක් නොතිබු බැවිනි. එහි ඉංජිනේරුවරුන් ඊට විකල්ප ක‍්‍රමයක් ලෙස කොළඹ වරායේ සිට බත්තලක් මගින් හැමිල්ටන් ඇළ දිගේ එම ටර්බයින් යන්ත‍්‍ර රැගෙන ආවේය.ඊට පසු රෝද 140 කින් යුත් වාහනයක් මඟින් කෙරවලපිටිය බලාගාරය අසලට ඒ යෝධ ටර්බයින් රැගෙන විත් ඇත.මෙය ශී‍්‍ර ලංකාවේ රට ඇතුළට ගෙන එන ලද බරම උපකරණය වන අතර ඒ ක‍්‍රමය ඉදිරියේදී ද ප‍්‍රයෝජනවත් වනු ඇත.මේ බලාගාරයේ මුළු වියදම රුපියල් කෝටි 3100 කි. ඒ සඳහා පිටරට ආධාර සතයක්වත් ලබා ගත්තේ නැහැ.කිසි දිනක පාඩු නොලබන මේ ව්‍යාපෘතිය සඳහා මහා භාණ්ඩාගාරය, ලක්දනව් ආයතනය අර්ථසාධක අරමුදල සේවක භාරකාර අරමුදල සමඟ ශී‍්‍ර ලංකා විදුලි පෞද්ගලික සමාගම මුදල් යෙදවීය.පාරිසරික ඇගැයීම් වාර්තාව නිසි ලෙස ප‍්‍රසිද්ධ කර ඊට රජයේ හා ජනතාවගේ අනුමැතිය ලබාගත් පසු ඉදිකිරීම් සිදුකර ඇත.බලාගාරය ඉදිකිරීමේදී පවුල් 24 ක් ඉවත් කළ අතර ඔවුන්ට එක් අයකුට රුපියල් ලක්ෂ 15 බැගින් වන්දි ලබාදී නිවාස ඉදිකර ගැනීමට ඉඩම් පවා ලබාදී ඇත. බලාගාරය ඉදිකිරීම නිසා ටොන් 15000 ක් බර දේවල් හා උපකරණ දරා සිටීමට කෙරවලපිටිය වැඩ බිමට සිදුවිය.නමුත් ලක්දනව් ආයතනයේ සභාපති යූ.ඩී. ජයවර්ධන ප‍්‍රධාන බලශක්ති විශේෂඥයන්ගේ උපදේශකත්වය මත අද එය දැවිතෙල් මඟින් සාර්ථකව බලශක්තිය නිපදවයි. දැවිතෙල් මඟින් මේ නිෂ්පාදන කටයුතු කිරීමට බැරි බව සමහර බලශක්ති ඉංජිනේරුවරුන් පැවැසුවත් අද එය ‘ලක්දනව්’ බොරු බව ඔප්පු කර ඇත්තේ රටට වසරකට රුපියල් කෝටි 1100 ක්ද ඉතිරි කරමිනි.දැවිතෙල්වලින් මෙම බලාගාරය මඟින් විදුලිය උත්පාදනය කිරීම නිසා පාරිභෝගිකයනට රුපියල් 12 - 18 අතර ගණනකට විදුලිබල ඒකකයක්(Kwh) ලබාදීමට අපිට අවස්ථාව ලැබුණා. මෙය ඩීසල් වලින් කි‍්‍රයාත්මක කළා නම් අපට පාරිභෝගිකයනට විදුලිය ඒකකයක් දෙන්න වෙන්නේ රුපියල් 49 කට. මේ අනුව අපේ රටට ගෙන්වන්න වෙන්නේ දැවිතෙල්.ඩීසල් මේ බලාගාරයට ගෙනවානම් වසරකට දැවිතෙල්වලට වඩා කෝටි 1100 ක් අපිට පිටරටට දෙන්න වෙනවා. මේ දැවිතෙල් නිසා අපි රටට වසරකට රුපියල් කෝටි 1100 ක් ඉතුරු කළා.” ‘ලක්දනව්’ සභාපති යූ.ඩී. ජයවර්ධන මහතා එසේ ප‍්‍රකාශ කළේ මෙවැනි බලාගාරයක් අවුරුදු 50 ක් තිබුණොත් රටට මෙලෙස ලැබෙන අනියම් ප‍්‍රතිලාභය රුපියල් කෝටි 55000 ක් බව පෙන්වමිනි.කෙසේ වුවත් මේ බලාගාරය ස්වාභාවික වායු දැවිතෙල් හා ඩීසල් යන තුනෙන් ම කි‍්‍රයාත්මක කළ හැකි අයුරින් ඉදිකර ඇත.එමෙන් ම ශී‍්‍ර ලංකාවේ ඇති මුහුදු ජලය සාමාන්‍ය ජලය බවට ලවණ අපහරණය කර පාවිච්චි කරන හා සිසිලන පද්ධතියට මුහුදු ජලය උපයෝගී කරගන්නා එකම බලාගාරය ද මෙය වේ.මේ සඳහා කිලෝමීටර් 2 ක් දුරට මුහුදේ සිට නළ පද්ධතියක් යොදා ඇත. වෙරළේ සිට මීටර් 400 ක් දුරින් මුහුදු ජලය ලබාගන්නා අතර මේ නිසා වෙරළට මුහුදු පරිසර පද්ධතියට හානියක් සිදු නොවේ. බලාගාරයේ අපද්‍රව්‍ය පිටකරන දුම්බටය ද මීටර් 80 ක් උසය. බලාගාරයේ කටයුතු සඳහා පාවිච්චියට ගන්නේ සියයට 2 ක් පමණක් ගෙන්දගම් (සල්ෆර්) ඇති දැවිතෙල් පමණි.මේ සියලු දේ මඟින් ප‍්‍රදේශයේත් රටේත් පරිසරය සුරැකීමට ද පියවර රැසක් ගෙන තිබේ. “2008 නොවැම්බර් 10 වැනිදා ජාතික විදුලි බල පද්ධතියට මෙගා වොට් 200 ක විදුලි බලයක් අපි ලබා දුන්නා. මේ අතර එල්ටීටීඊ ප‍්‍රහාරයකින් සපුගස්කන්ද ප‍්‍රදේශයේ එක් බලාගාරයකට හානි සිදුවීම වුණත් අපේ බලාගාරයේ විදුලි බලය නිසා ඒක ප‍්‍රශ්නයක් වුණේ නැහැ. පසුගිය 9 වැනිදා සිදුවුණේ නිල වශයෙන් විදුලි බලාගාරය විවෘත කිරීමයි.තව මාස 10 ක් 11 ක් ඇතුළත ඉතුරු මෙගා වොට් 100 ජාතික විදුලි බල පද්ධතියට එකතු කරනවා. කෙරවලපිටිය විදුලි බලාගාරයේ ව්‍යාපෘති කළමනාකාර ධම්මික නානායක්කාර පැවැසුවේ ඉදිරියටත් මෙවැනි ව්‍යාපෘති කිරීමට ‘ලක්දනව්’ සැදි පැහැදි සිටින බව පෙන්වා දෙමිනි. අපි ඔවුන්ට සුබ පතමු.කෙරවලපිටිය සංයුක්ත චකි‍්‍රය විදුලි බලාගාරයේ මුල් අදියරේ මෙගා ;වාට් 200 ක් ජාතික විදුලිය බල පද්ධතියට ලබා දෙන්නේ වායු තල බමන (ගෑස් ටර්බයින) දෙකක් මඟිනි. ඉන් එකකින් මෙගා වොට් 100 බැගින් විදුලිය නිපදවෙයි.දෙවැනි අදියරේදී මෙගා වොට් 100 ක් නිපදවන්නේ වාෂ්ප තල බමන (ස්ටීම් ටර්බයින) 1 ක් මඟිනි. ඉන් මෙගා වොට් 100 ක් ලැබේ. මේ වාෂ්ප තල බමනය කි‍්‍රයාත්මක කරන්නේ අමතර ඉන්ධන දහනයක් නැතිවය.එය කි‍්‍රයාත්මක වන්නේ දැනට ඇති වායු තල බමනවලින් පිටවන දුමේ ඇති තාප ශක්තිය උපයෝගී කරගෙනය. මෙය ද අඩු වියදම් විදුලිය නිෂ්පාදන ක‍්‍රමයකි. මේ මඟින් විදුලිය ඒකකයක් රුපියල් 12 ට පමණ ලබාදිය හැකිය.මේ බලාගාරය ඉදිකළේ අද ඊයේ වුවත් එයට දැනටමත් අන්තර්ජාතික සම්මාන හා ඇගැයීම් කිහිපයක් ද ලැබී තිබේ. ඉන් එකක් ලැබී ඇත්තේ ‘ඒෂියා පවර් ජර්නල්’ නම් බලශක්තිය පිළිබඳ විද්වත් මණ්ඩලයක අන්තර්ජාතික නිල ප‍්‍රකාශනය මඟිනි.ඊට අමතරව හොංකොං ෂැංහයි බැංකුවෙන් ද ලොව හොඳම බලාගාර මූල්‍ය කළමනාකරණය වෙනුවෙන් ද යුගදනව් බලාගාර ව්‍යාපෘතියේ මූල්‍ය නිලධාරී රවින්ද්‍ර පිටිගලගේ මහතාට සම්මානයක් ලැබී ඇත.මේ බලාගාරය අපේ ශක්තියයි. දේශයේ ශක්තියයි. එය විදහා දැක්වීමට අපට ලැබුණේ ‘මහින්ද චින්තනය’ නම් යෝධ වැඩ පිළිවෙළ අනුව දේශීයත්වයට මුල් තැන දීම නිසා බව ද අපි අවිවාදයෙන් පිළිගත යුතු වෙමු.විදුලිබල අමාත්‍යාංශයේ මාධ්‍ය ලේකම් හර්ෂ අබේකෝන් හා ලක්දනවි ආයතනයේ සුදත් අන්නාසිවත්ත යන මහත්වරුන්ට ස්තුතියි.නිහාල් පී. අබේසිංහ සේයාරූ - සුදත් මලවීර</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=af0812141</link>
    <topic>දරුවන්ට අධ්‍යාපනය ලබා දිය හැකි හොඳම මාධ්‍යය මවුබසයි</topic>
    <author>සාකච්ඡා කළේ සුභාෂිණී ජයරත්න</author>
    <content>අපේ ලොකුම විදුලි බලාගාරයදරුවන්ට අධ්‍යාපනය ලබා දිය හැකි හොඳම මාධ්‍යය මවුබසයිකපුගේ, මර්වින් ගැටුණු සුන්දර දවසක්ජාතික ආරක්ෂාවට පොලිසියත් මහජනතාවත් එක්වෙතිඅඩු මිලට බඩුගත හැකි ආර්ථික මධ්‍යස්ථාන‘තට්ටු දෙකේ’ න්‍යායයෙන් ජනමතය හැඩ ගැස් වූ දිනමිණ 100 සපුරයිජාතික අධ්‍යාපන පනත සැකසීමේ කමිටුවේ සභාපති ආචාර්ය ජී.බී.ගුණවර්ධන දැනට අධ්‍යාපනයේ විවිධ අංශ කි‍්‍රයාත්මක වන්නේ වසර හැට ගණනක් පමණ පැරැණි ආඥා පනතකට අනුවයි. මේ හේතුව නිසා එදාට වඩා අද පෙර නොවූ විරූ තරමේ ගැටලුකාරී අර්බුද රාශියක් අධ්‍යාපන ක්ෂේත‍්‍රයේ පැන නැඟී ඇත. මේ නිසා අධ්‍යාපනයේ ගැටලු මඟ හැරවීමටත්, නිවැරැදි පදනමක් සැලසීමටත් නව අධ්‍යාපන පනතක අවශ්‍යතාව මතුව ඇත. මේ අවශ්‍යතාවය මත මේ දිනවල සාමාන්‍ය අධ්‍යාපනය පිළිබඳ ජාතික අධ්‍යාපන පනතක් සකස් වෙමින් පවතී. පාසල් අධ්‍යාපනයේ සෑම අංශයක්ම ආවරණය වන පරිදි සකස් කැරෙන මේ පනතින් අධ්‍යාපනයට ස්ථාවර නෙතික පදනමක් වැටෙතියි බලාපොරොත්තු වෙයි. අද සිළුමිණ සාකච්ඡාවට එක්වන්නේ ජාතික අධ්‍යාපන පනත සකස් කිරීමේ කමිටුවේ සභාපති ආචාර්ය ජී.බී.ගුණවර්ධන මහතාය.නව අධ්‍යාපන පනතක අවශ්‍යතාව දැනට වසර කිහිපයක සිට කතාබහට ලක්වුණා. නමුත් වසර කිහිපයක සිට සාමාන්‍ය අධ්‍යාපනය සඳහා පනතක් සකස් කිරීමේ කාර්යය සිදුවුණේ නැහැ. නමුත් අධ්‍යාපන අමාත්‍ය සුසිල් පෙ‍්‍ර්මජයන්ත මහතාගේ දැඩි අවධානය මේ කෙරෙහි යොමු වී සාමාන්‍ය අධ්‍යාපනය සඳහා පනතක් සකස් කිරීමේ කාර්යයට ජාතික කමිටුවක් පත්කළා.දැනට අධ්‍යාපනයේ තිබෙන්නේ වසර 60 කට වඩා පැරැණි පොදු පනතක්. එනම් දැනට නෙතික පදනම සකස් වී තියෙන්නේ 1939 අංක 31 දරන රාජ ආඥා පනතයි. අදට මෙම පනත කිසිසේත් වලංගු නැහැ. ගැලපෙන්නේත් නැහැ. අධ්‍යාපන සංවර්ධනයට මෙය යල් පැනගිය පනතක්. නිදහස ලබා ගැනීමෙන් පසු අධ්‍යාපනයේ විවිධ පනත් කිහිපයක් සම්මත කර ගත්තා.1960 ආධාර ලබන පාසල් හා ගුරු විදුහල් පනතත්, 1973 රාජ ආඥා පනතේ සංශෝධනයත්, 1968 ප‍්‍රසිද්ධ විභාග පිළිබඳ පනතත්, 1979 පිරිවෙන් අධ්‍යාපන පනතත්, 1985 ජාතික අධ්‍යාපන ආයතන පනතත්, 1986 අධ්‍යාපන විද්‍යාපීඨ පනතත්, 1991 ජාතික අධ්‍යාපන කොමිසම් පනතත් ආදී ලෙස විටින් විට විවිධ පනත් සම්මත කළත් පොදු අධ්‍යාපනය සඳහා පනතක් සම්මත වූයේ නැහැ. පොදු පනතක් සම්මත නොවූයෙන් විවිධ කාලවල විවිධ අය විසින් විවිධ වෙනස්කම් සිදු කළා.එදා ජාතික අධ්‍යාපනයේ ආරම්භයට සී.ඩබ්ලිව්.ඩබ්ලිව්.කන්නන්ගර මහතාගේ දායකත්වය නිසා අධ්‍යාපනය තවත් ශක්තිමත් වුණා.ස්වභාෂා මාධ්‍ය හඳුන්වාදීම මෙයට තවත් රුකුලක් 1950 ගණන්වල ඉංග‍්‍රීසි භාෂා සාහිත්‍ය අවශ්‍ය වූවත් ස්වභාෂා මාධ්‍ය හඳුන්වා දීම මඟින් සමාජයට යහපතක් වුණා. 1970 ගණන් වලින් පසුව අධ්‍යාපනය මේ අන්දමටම දියුණු වුණේ නැහැ.අද වන විට සමස්ත අධ්‍යාපනය ගැන සියලු කරුණු අඩංගු පනතක් සකස් කිරීමේ අවශ්‍යතාව මතුවෙලා. අද අධ්‍යාපනයේ බොහෝ ගැටලු විසඳීම සඳහා ශ්‍රේෂ්ඨාධිකරණයට යන්න පවා සිදුවෙලා.දරුවන්ට මඟපෙන්වන ගුරුවරුන්ට පිළිගැනීමක් හා ගෞරවයක් ලබා දිය යුතුයි අධ්‍යාපනයේ වෙනස ඉදිරියට ගෙනයාමට ගුරු වෘත්තිය කෙරෙහි වැඩි අවධානයක් යොමුකළ යුතු යි. වර්තමානයේ පාසල් අතර සම්පත් බෙදීයාම ප‍්‍රමාණවත් පරිදි සිදුවන්නෙ නැහැ.වර්තමානයේ අපේ රටේ ආර්ථික තත්ත්වය නිසා අධ්‍යාපනය සඳහා යෙදවිය හැකි සම්පත් සීමිතයි. නමුත් ඒ සීමිත ප‍්‍රමාණය සාධාරණව හා ප‍්‍රමාණාත්මකව දරුවාගේ අවශ්‍යතාවය පදනම් කරගෙන බෙදී යා යුතුයි. ඵලදායී ලෙසත් බෙදී යා යුතුයි. අද පාසල් වලට වැය කරන මුදලින් සියයට 90 ක් රජයේ මුදල්. මෙයිනුත් වැඩි ප‍්‍රමාණයක් යන්නේ වැටුප්වලට.අපේ අධ්‍යාපන පද්ධතියේ ව්‍යූහය ගත් විට එය අංශ 3 ක් යටතේ පවතිනවා. මධ්‍යම රජය යටතේත්, පළාත් අමාත්‍යාංශ යටතේත් ජාතික අධ්‍යාපන ආයතනය හා ජාතික අධ්‍යාපන කොමිසම යන ව්‍යවස්ථාපිත මණ්ඩල යටතේත් පවතිනවා. වර්තමානයේ අධ්‍යාපනය වෙනුවෙන් කෙරෙන වැඩ සටහන් වල නියාමනයත්, ගුණාත්මකභාවයත්, අධීක්ෂණයත් අමාත්‍යාංශය යටතේ කරනවා.අද විෂයමාලා සැකසීම කරන්නේ ජාතික අධ්‍යාපන ආයතනයයි. දහතුන්වන ආණ්ඩුක‍්‍රම ව්‍යවස්ථා සංශෝධනයෙන් පළාත් අධිකාරිවලට කටයුතු රාශියක් පවරා තිබුණත් එය ඒ අන්දමින්ම කරන්නෙ නැහැ. එසේම ජාතික අධ්‍යාපන පනතේ දුර්වලකමක් තමයි එයට පැවරූ කාර්යයන් නිශ්චිතව සංශෝධනය වී නොමැතිකම එයද ඉදිරියට සංශෝධනය විය යුතු යි.මීට අමතරව පාසල් පද්ධතිය ද ව්‍යූහමය වෙනසකට ලක්විය යුතුයි. බොහෝ විට පසුගිය කාලයේ පාසල් කිහිපයක් තෝරගෙන එය සංශෝධනයට ලක්කිරීමට උත්සාහ කළා මිස සමස්ත පාසල් පද්ධතියේ විෂමතා ඉවත් කැර ළමයින්ට සුදුසු පාසල් ක‍්‍රමයක් සැකසුණේ නැහැ. අද ජාතික, ඉසුරු, ජනප‍්‍රිය, පළාත්, නවෝද්‍යා පාසල් වශයෙන් විශාල වර්ගීකරණයක් තිබෙනවා.ඉදිරියේදී අපි මෙම වර්ග කිරීම ඉවත් කර ළමයින්ට සුදුසු පාසල් ක‍්‍රමයක් ඇති කරනවා. අපේ බලාපොරොත්තුව ප‍්‍රාථමික පාසල් ද්විතීයික පාසල් වෙන් වෙන්ව පවත්වාගෙන යාමයි. එකවර නොව ඉදිරියේදී වසර කිහිපයකින් මෙය කරන්නට බලාපොරොත්තු වෙනවා. මේ පාසල් වර්ගීකරණයෙන් දැනට පවතින තරගකාරී තත්ත්වය ඉවත් කරන්න අපි උත්සාහ ගන්නවා.මෙමඟින් ප‍්‍රධාන පාසලකට පෝෂිත පාසල් අනුබද්ධ කෙරෙනවා. මෙය එකවර කරන්න අපහසුයි. වර්තමානයේ පාසල් විසිරීමත් විශාල ගැටලුවකට හේතුවෙලා. 1961 රජයට පාසල් පවරා ගැනීමේ පනත යටතේ වසර 5 සිට 14 දක්වා අනිවාර්ය අධ්‍යාපනය ලබාදීම සඳහා වූ පාසල් රජය මඟින්ම ආරම්භ කළ යුතු යැයි අදහසක් ගේනවා.මෙම පාසල් සියල්ල රජයේ පාසල් විය යුතුයි. ජාත්‍යන්තර පාසල් රජයේ මඟපෙන්වීම යටතේත් පෞද්ගලික අංශයේ සහභාගිත්වය ඇතිවත් පවත්වාගෙන යාමට ඉඩ දෙනවා.මෙම නව පනත යටතේ විෂයමාලාවේ යම් යම් වෙනස්කම් කිරීමට අපි අදහස් කරනවා. අද අපේ ප‍්‍රාථමික විෂයමාලාව ඉතා හොඳයි. අනික් විෂයමාලා බොහෝදෙනා විවේචනය කළත් ඒවායේ ගැටලු ප‍්‍රශ්න පැනනැඟෙන්නේ කි‍්‍රයාත්මක වීම ඇතුළතයි. සෑම විෂය මාලාවකම ගුණාත්මකභාවය දියුණු කිරීමත් අදාළත්වය ඇතිකිරීමත් අපගේ අරමුණයි.දැනට පවත්නා විෂය මාලා සකස් කරන්නේ ජාතික අධ්‍යාපන ආයතනයයි. ඉදිරියේදී අපි විෂය මාලාවට නෙතික පදනමක් ගෙන එනවා. අපේ ප‍්‍රාථමික අවදියේ විෂය මාලාව සෙසු රටවලටත් ආදර්ශයක්. නමුත් ප‍්‍රශ්න මතුවන්නේ ද්විතියික විෂය මාලාවෙයි. විෂය මාලාවක් මඟින් දරුවකුගේ පූර්ණ වර්ධනයක් විය යුතුයි. දරුවකුගේ පූර්ණ වර්ධනයක් ඇතිකරන විෂයයන් 8 ක් අපි තෝරා ගත්තා.සමහර පාසල්වල මෙම විෂයයන් 8න් දරුවන්ට ඉගෙනගත හැකිවූයේ විෂයයන් කිහිපයක් පමණයි. උසස් පෙළ විෂය මාලාව පවා ධාරා ක‍්‍රමයකට සැකසුවා. අද දරුවන්ට තිබෙන වැඩ ප‍්‍රමාණය අධික බව බොහෝ දෙනා පවසනවා. නමුත් එම වැඩ දරුවාගේ වයසට ගැළපෙන පරිදි ඉටු කිරීම ගුරුවරයාගේ යුතුමක්. ප‍්‍රාථමිකයේ ඇත්තේ ශිෂ්‍ය කේන්ද්‍රීය අධ්‍යාපනයක්.අද විභාග නිසා දරුවන්ට විශාල අයහපතක් සිදුවෙලා. මේ ක‍්‍රමය වෙනස් කරන්න තමයි අපි පාසල් පාදක ඇගැයීම් ක‍්‍රමය ආරම්භ කෙළේ. මෙය ඉතා හොඳ ක‍්‍රමයක්. නමුත් කළ අන්දම තමයි ප‍්‍රශ්නයකට තුඩු දුන්නේ. අපි වසර 8න් 8ට විෂය මාලාව වෙනස් කරනවා. එය පොදු ප‍්‍රතිපත්තියක්.අද 10, 11 වසරවල ඉගෙන ගන්නා ළමයින්ට විෂයයන් 6 ක් හර විෂයයන් වන අතර තවත් විෂයයන් 3 ක් තෝරාගැනීමට තියනවා. ඉදිරියේදී මෙය ප‍්‍රශ්නයකට තුඩු දිය හැකියි. කෙසේ වෙතත් විෂයමාලාව දරුවාට අනවශ්‍ය බරක් නොවිය යුතුයි යන මතයේ අපි ඉන්නවා.අපේ අධ්‍යාපනයේ ගුණාත්මක බව වර්ධනය කරන්නට ආරම්භ කළ නොයෙකුත් ප‍්‍රතිසංස්කරණ ආයතන ගත වූයේ නැහැ. එයට විවිධ හේතු තිබුණා. මන්ද එයට සෑම දෙනාගේ ම අවධානය යොමු නොවීම ප‍්‍රධාන හේතුවක් වුණා.පාසල් පාදක ඇගැයීමෙන් බලාපොරොත්තු වුණේ දරුවා ගැන අඛණ්ඩ ඇගැයීමක් සිදුකරමින් දරුවා සංවර්ධනය කිරීමයි. මෙය කළ යුත්තේ ක‍්‍රම ක‍්‍රමයෙන්. නමුත් මෙය අපිට ආයතන ගත කළ නොහැකි වුණා. මන්ද මේ පිළිබඳ ඇති මතවාද නිසා.අද බොහෝ පාසල්වල විවිධ විෂයයන් විවිධ මාධ්‍යයන් ගෙන් උගන්වනවා. නමුත් දරුවාට අධ්‍යාපනය ලබාදිය හැකි හොඳම මාධ්‍ය මවුබස ලෙස අපි තීන්දු කර තියෙනවා. අද ගෝලීය බලපෑම් හා ඉල්ලුම නිසා අපිට සිදුවෙනවා මේ සියලුම දේ කල්පනා කර නිවැරැදි දේ තෝරාගන්නට මෙතැනදි ද්විභාෂා ප‍්‍රතිපත්තියක් යෝජනා කරනවා.ඉංගිරිසි භාෂාවේ ප‍්‍රවීණත්වයක් සැම දරුවකුම ලබාගත යුතුයි. 3 වන ශ්‍රේණියේ සිට 11 ශ්‍රේණිය දක්වා ඉංගිරිසි භාෂාව ඉගැන්වීම අපි ආරම්භ කළා. බොහෝ පාසල්වල ඉංගිරිසි උගන්වන්න ගුරුවරු නැහැ. එම නිසා බොහෝ ශිෂ්‍යයන්ට එම අවස්ථා නැතිවෙලා.අද ඉංගිරිසි ඉගෙන ගැනීමෙන් බොහෝ දෙනාට බොහෝ වාසි ලැබෙනවා. නමුත් දරුවාගේ ශක්තිය ගොඩනැඟීම අධ්‍යාපනයේ අරමුණ නම් එය කළ යුත්තේ මවුබස මඟිනි. සමහර පාසල්වල ඉංගිරිසි මාධ්‍යයෙන් ඉගැන්වීම කෙරීගෙන යනවා. මෙය අපේ ඉදිරියේ තිබෙන විශාල ගැටලුවක්. ද්විභාෂා ප‍්‍රතිපත්තිය අපි පිළිගන්නවාද නැතිනම් සිංහල, ඉංගිරිසි, දෙමළ යන භාෂා තුනම පිළිගන්නවා ද නැද්ද යන්න අපි හමුවේ ඇති ප‍්‍රධාන අභියෝගයක්.අවසාන කෙටුම්පත සකස් කරන විට අපට මාධ්‍ය ලෙස භාෂා තුනම ළමයින්ට ලබා දීමට ඉඩකඩ දෙනවා ද නැතිනම් භාෂා දෙකකට පමණක් ඉඩ දෙනවා ද යන්න අපිට තීරණය කළ යුතු වෙනවා. එහෙම නැතිනම් විෂයයන් දෙක තුනක් ඉංගිරිසි භාෂාවෙන් හැදෑරීම මඟින් ඉංගිරිසි භාෂාව ශක්තිමත් වේයැයි බොහෝ අධ්‍යාපනඥයින්ගේ මතයි.මෙයට ඉඩ දෙනවාද, ඇත්තෙන්ම මේවා අප හමුවේ ඇති ප‍්‍රධාන අභියෝගයි. අධ්‍යාපන කළමනාකරණය යන අංශය ද අපි සොයා බලනවා. අධ්‍යාපනයට නායකත්වයක් ඇති කරන පිරිසක් ඇති කිරීම අපි අනිවාර්යයෙන් ම කළ යුතුයි.විදුහල්පති, පරිපාලන, ගුරු අධ්‍යාපනඥ, ගුරු යන 4 පිළිබඳව තිබෙන තත්ත්වය අද දුර්වලයි. තෝරාගැනීම, ස්ථාන ගතකිරීම, ප‍්‍රතිලාභ ක‍්‍රම, සාරධර්ම පද්ධති යන කරුණු පිළිබඳ ගැටලු එමටයි. මේ ගැන අපි අවධානය යොමුකළ යුතුයි. අපගේ කාර්යය සාර්ථක වන්න නම් මේ අයට නිවැරැදි නායකත්වයක් දිය යුතුමයි.පාසල නැතිනම් පංති කාමරය අපේ අනාගතය සකසන තැන නිසා මෙය කෙරෙහි අවධානය විශේෂයෙන් ම යොමු විය යුතු ය.අධ්‍යාපනය සඳහා යොදවන දේ ප‍්‍රමිතිය ගැන ද අවධානය යොමු කිරීම ඉතා වැදගත්. දරුවාට සුදුසු වාතාවරණයක් තිබිය යුතුය. අපි මෙම පනත මඟින් ප‍්‍රමිතිය කෙරෙහි ද අවධානය යොමු කරනවා.පාසලක තිබිය යුතු දේ, ස්ථානගත කිරීම මෙන් ම භෞතික හා මානව සම්පත්වලද ප‍්‍රමිතිය තීරණය විය යුතුයි. එසේම ලැබෙන ප‍්‍රතිඵලය ද ගුණාත්මක විය යුතුය.සම්පත් ආයෝජනය කෙරෙහි ද අපි මෙම පනතේ අවධානය යොමු කරනවා.අපි මුලදී ඉඩකඩ ලබා දුන්නා නොයෙකුත් ව්‍යාපෘති කරන්න. නමුත් බොහෝදුරට මෙම ව්‍යාපෘති අපේ අවශ්‍යතාවන්ට සම්බන්ධ වුණේ නැහැ. උදාහරණ ජීවන කුසලතා සඳහා අපි මුලින් විශාල මුදලක් වියදම් කළා. නමුත් පසුව එවන් මුදලක් වියදම් කිරීමට නොහැකි වුණා. මන්ද ආධාර නැවතීම නිසා මෙම ව්‍යාපෘති ඉවතලා 2005 සිට අමාත්‍යංශය ආංශික ක‍්‍රමවේදයක් ආරම්භ කළා.නමුත් මෙම ව්‍යාපෘති වලිනුත් එතරම් යහපතක් වුණා කියලා හිතන්න අමාරුයි. අද මෙම ආධාර දරුවාගේ දියුණුව සඳහා යනව ද, පාසල කරා යනවා ද යන්න අප සොයා බැලිය යුතුයි. එසේ යයි නම් එම පාසල පෙරට වඩා දියුණු විය යුතුයි. මෙම ආධාර යාම පිළිබඳ අපි අවධානයෙන් සිටිය යුතු යි.ප‍්‍රාථමික අධ්‍යාපනය ශක්තිමත් කරන තෙක් ද්විතියික අධ්‍යාපනයේ ගැටලු නිරාකරණය වේයැයි සිතන්න අපහසුයි. අද ප‍්‍රාථමික අධ්‍යාපනය ලැබූවන් ගෙන් තමයි රටට විශාල ආධාර ලැබෙන්නේ. මේ අය තමයි රටේ නිෂ්පාදනයට එක්වන්නේ. අද මැද පෙරදිගට ගොස් විශාල ධනයක් එවන්නේ මේ අයයි.ප‍්‍රාථමික ශ්‍රේණිවලට දරුවන් ඇතුළත් කිරීමේදී දරුවන්ගේ අයිතියට ප‍්‍රථම තැනක් ලබාදෙනවා. කෙසේ වෙතත් ප‍්‍රධාන පාසල්වලින් ප‍්‍රාථමිකයන් ඉවත් කිරීම මඟින් මේ ප‍්‍රශ්නයට විසඳුමක් ලැබෙනවා.නමුත් අපි ඉදිරියේදී මේ ප‍්‍රාථමික පාසල් වඩාත් දියුණු තත්ත්වයකට ගෙන ඒමට උත්සාහ ගන්නවා. මේ පනත සකස් කරන්න ඉදිරියට තව මාස 3 ක් ගතවේවි. පනතක් ලෙස පාර්ලිමේන්තුවේ දී සම්මත කෙරෙනවා. ඉන්පසු නීතිපති දෙපාර්තමේන්තුවත් සමඟ පනත සකස් කෙරෙනවා. මේ කටයුතු සඳහා අවම වශයෙන් මාස 6 ක් ගත වෙතැයි බලාපොරොත්තු වෙනවා.සාකච්ඡා කළේ සුභාෂිණී ජයරත්න</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=af0812143</link>
    <topic>කපුගේ, මර්වින් ගැටුණු සුන්දර දවසක්</topic>
    <author>-කසුරි</author>
    <content>අපේ ලොකුම විදුලි බලාගාරයදරුවන්ට අධ්‍යාපනය ලබා දිය හැකි හොඳම මාධ්‍යය මවුබසයිකපුගේ, මර්වින් ගැටුණු සුන්දර දවසක්ජාතික ආරක්ෂාවට පොලිසියත් මහජනතාවත් එක්වෙතිඅඩු මිලට බඩුගත හැකි ආර්ථික මධ්‍යස්ථාන‘තට්ටු දෙකේ’ න්‍යායයෙන් ජනමතය හැඩ ගැස් වූ දිනමිණ 100 සපුරයිමර්වින් යන්නම ගියා. කපුගේ යන්නම ගිහින් හුඟාක් කල්. ඒත් නිමල් ගුණසේකරත් මමත් තවමත් ඉන්නවා.කපුගේ හරිම හෘදයාංගම සුන්දර මිනිසෙක්. මර්වින් කියන්නෙත් හරිම හෘදයාංගම සුන්දර මිනිසෙක්. හැබැයි කපුගේ කටකාරයි. මර්වින් බොහෝවිට නිහඬයි. කපුගේ ආවේගශීලී චරිතයක්. මර්වින් උපහාසයට උපන් හපනෙක්. දෙදෙනාම ජනතාව සුවපත් කළ දෙආකාරයක ගායකයෝ.මර්වින් ජීවිතයෙන් සමුගත් බව ආරංචි වූ සැණින් ම වාගේ මට සිහිපත් වුණේ කපුගේත්, මර්විනුත්, මමත් යක්කල නිමල් ගුණසේකරලාගේ ගෙදර ගත කළ එක් සුන්දර දවසක් පිළිබඳ සිද්ධියක්.එදා කපුගේට, මර්වින් එක්ක තදවුණා. මර්වින් තදවුණු කපුගේ දෙස උපහාසයෙන් බලා සිට දිගටම ගිටාරය වාදනය කළා. නිමලුත් මමත් විශාල ආස්වාදයක් ලබමින් බලා සිටියා. ඒක ඇත්තටම අමතක නොවන අපූරු සිද්ධියක්.”මචං කසුරි.. වරෙන් අපේ දිහා නියම සුන්දර මිනිස්සු දෙන්නෙක් ඇවිල්ලා”.”කවුද බං?””කපුගේ.. මර්වින්”නිමල් ටෙලිෆෝන් කරල කිව්වා. දෙපාරක් හිතන්ඩ දෙයක් නෑ. කපුගේ සහ මර්වින්ගේ ඇසුර එකවර ලැබෙනවා නම් කල්දාන්ඩ හෝ අත්අරින්නට බැරි වැඩක් නෑ.ඒ හෝරා කිහිපය අතිශයින්ම සුන්දර වෙන බව දන්නා නිසා මම ඔක්කෝම නවත්තල නිමල් ගෙ ගෙදර ගියා. එදා ඉරිදා දවසක්. දවල් දහයට විතර ඇති මගෙ හිතේ..කපුගේ හිටියා.. කමිසයකුත් නැතුව ඇඳේ දිගාවෙලා.. මර්වින් ඇඳ කොණක වාඩිවෙලා ගිටාර් එක ගහනවා. ”යකෝ කසුරිය ඇවිල්ලා.. අද දවස ලේසියෙන් අපිව පාස්කරගෙන යන එකක් නෑ..”කපුගේ කිව්වා.. මර්වින් ගිටාර් එක පැත්තකින් තිබ්බා. ඉර මුදුන්වෙන්ඩ පටන් ගත්තා. දවස තාරුණ්‍යයට එළඹුණා. සුන්දරත්වය සඳහා අවශ්‍ය සියල්ල සකස් වෙන්නට පටන් ගත්තා. නිමල් ගේ මල්ලි ගාමිණී ඒ සඳහා යුහුසුලු වුණා.හෝරාවකින් එක හමාරකින් අප සිව්දෙනා අතරත් සුන්දරත්වයේ පොපියන චමත්කාරය ගලාගෙන ගියා.කපුගේ ඇඳේ ඉඳගෙනම සරම් ගැටය තදකරගෙන තරමක් උඩට ඉස්සී බිත්තියට කොන්ද හේත්තු කරගත්තා.නිමල් ගුණසේකර සර්පිනාව අරගෙන ආවා. මර්වින් යළි ගිටාරය අතට ගත්තා..මට මතක නෑ කොතනින්ද පටන් ගත්තෙ කියල..”දවසක් පැල නැති හේනේ..””උන්මාද සිතුවම්..””නින්ද නැති රැයේ..””බිංදු බිංදු තාරකා””බිම්බරක් සෙනඟ ගැවසෙන”එක දිගට සුන්දරත්වය වහින්ඩ පටන් ගත්තා. නිමල් ගෙ ගෙදර ඉස්තෝප්පු කාමරය ගී වතුරෙන් පිරෙන්ඩ පටන් ගත්තා.”මං හිතාගෙන හිටියේ උඹ වාදකයෙක් විතරක් නෙමෙයි කියල”කපුගේ, මර්වින් ට කිව්වා ඒ අනියමින් කළ ආරාධනයක්.”මර්වින් සිංදුවක් කිව්වොත් හොඳයි තමයි” මං කිව්වා.”අන්න එහෙම ආරාධනාවක් ආවොත් තමයි මං සිංදු කියන්නෙ”මර්වින් පුංචි සුන්දර කොක්කක් දැම්මා.”අපි මල් වගේ.. උණුසුමත් ආලෝකයක් ආපුවාම පිපෙනවා”කපුගේ ... අමුතුම උත්තරයක් දුන්නා.”අපි ගෙඩි වගේ පරාගනය වුණොත් තමයි හැදෙන්නෙ..” මර්වින් කිව්වා.”උඹලගෙ තර්ක පැත්තකින් තියල කියාපල්ල”නිමල් සර්පිනාවෙන් හඬක් මතුකළා. ඊට පස්සෙ නැවතත් සිංදු වහින්ඩ පටන්ගත්තා..”මා සනසා.. මා නළවා...””සඳ මිදුලට ආවා””ඔබ දේදුන්න ආකාසයේ””මේ නගරය..”මං කවදාවත් නැති විදියට සිංදු වැස්සට හොඳටෝම තෙමුණා. ඊට පස්සෙ තමයි සිංදුවක සංගීතය ගැන මොකක් හරි පටලැවිල්ලකට කපුගේ සහ මර්වින් කොක්කක් දාගත්තේ..කොක්ක කොච්චර සැරට ගියාද කිව්වොත් කපුගේ කමිසයත් කලිසමත් දාගත්තා.. යන්ඩ..මර්වින් කපුගේ දිහා උපහාසයෙන් බැල්මක් දාලා ගිටාරය පැත්තකින් තිබ්බා.”මචං මේ වෙලාවෙ උඹ යන්නෙ නැති බව මං දන්නවා... උඹට යන්ඩ බෑ.. අපි වගේ තුන් දෙනෙක් දාලා උඹට යන්ඩ පුළුවන් නම් උඹ කපුගේ ;නමෙයි.. වෙන කවුද එකෙක්...”කපුගේ ටිකක් වෙලා බලාගෙන හිටියා... ආපහු ඇඳේ ඉඳගත්තා... කමිසය ගැලෙව්වා...”ආවාට තිබුණට..””පෙ‍්‍ර්ම මායා දැලේ ... පැටලිලා..”නිමල් ගේ හඬ ගලාගෙන ගියා..”ඔව් ඉතින්.. දැන් ගියොත් හිතයි නිමල් සිංදු කියන්ඩ පටන්ගත්ත විතරයි මං ගියා කියල”සිනාහඬ පැතිරුණා.. ඒක මගෙ ජීවිතයේදී මට අයිති වූ සුන්දරම දවසක්...කපුගේ.. මර්වින්.. නිමල්... සමඟ මම...ඒත් කපුගේ සහ මර්වින් යළි නොඑන්ඩම ගිහින්...-කසුරි</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=af0812144</link>
    <topic>ජාතික ආරක්ෂාවට පොලිසියත් මහජනතාවත් එක්වෙති</topic>
    <author>කීර්ති මෙන්ඩිස්</author>
    <content>අපේ ලොකුම විදුලි බලාගාරයදරුවන්ට අධ්‍යාපනය ලබා දිය හැකි හොඳම මාධ්‍යය මවුබසයිකපුගේ, මර්වින් ගැටුණු සුන්දර දවසක්ජාතික ආරක්ෂාවට පොලිසියත් මහජනතාවත් එක්වෙතිඅඩු මිලට බඩුගත හැකි ආර්ථික මධ්‍යස්ථාන‘තට්ටු දෙකේ’ න්‍යායයෙන් ජනමතය හැඩ ගැස් වූ දිනමිණ 100 සපුරයිමධ්‍යම දිසා බාර නියෝජ්‍ය පොලිස්පති පූජිත් ජයසුන්දරපොලිසිය කෙරෙහි මහජනයා වෙත ඇත්තේ සියයට සියයක් සතුටුදායක ආකල්පයක් නොවේ. ඊට හේතු වන්නේ ඇතැම් පොලිස් නිලධාරීන්ගේ කි‍්‍රයාකලාපයයි. මේ නිසා පොලිසියත් මහජනයාත් අතර පවත්නා විශ්වාසය තරමක් පළුදු වී ඇත්තේය.මහජනයා පොලිසියෙන් ඈත්වීම නිසා ඔවුන් පොලිසිය දෙස බැලුවේ වපර ඇසකිනි. ආරක්ෂාවටත් නීතිය හා සාමය සුරැකීමටත් මෙය මහත් බලපෑමක් ඇති කෙළේය.ආචාරශීලී බව, කීකරු බව, නීතිගරුක බව, බුද්ධිමත් බව, විනීත බව හා කි‍්‍රයාශීලී බව ‘පොලිසිය’ යන වචනයේ අරුත වුවත් පොලිස් නිලධාරීන් අතර එබඳු අදහස් ගැබ්ව ඇත්දැයි ප‍්‍රශ්නයකි.වර්තමානයේ මේ තත්ත්වය මදක් වෙනස් වී පොලිසිය හා මහජනයා අතර කිසියම් විශ්වාසයක් ගොඩනැඟෙමින් පවතී. ඒ ජාතික ආරක්ෂාව සඳහා මහජනයා පොලිසියට ළංවීමත් සමඟය. පොලිස්පතිවරයාගේ නව සංකල්පයක් මත මහජනයා හා පොලිසිය අතර සුහදතාව වර්ධනය කිරීම සඳහා පුළුල් කි‍්‍රයාදාමයක් මධ්‍යම දිසාවෙන් අරඹා තිබේ.ත‍්‍රස්තවාදී කි‍්‍රයා උස්සන්න වීමත් සමඟ ජාතියේ ආරක්ෂාව ගැන කාගේත් අවධානය යොමුවී ඇත. කොළඹ දිසාව, බස්නාහිර පළාත මෙන්ම මධ්‍යම පළාතේ කඳුකරය ද ත‍්‍රස්තවාදීන්ගේ ඉලක්ක බව අමුතුවෙන් කිව යුතු නැත.මධ්‍යම පළාතේ ප‍්‍රභූවරුන් ඝාතනය කර ආගමික සිද්ධස්ථාන, සහ සම්පේ‍්‍රෂණ කුලුනු විනාශ කොට මහජනතාව අපහසුතාවට පත්කිරීම ත‍්‍රස්තවාදීන්ගේ අරමුණ වී ඇත.එල්ටීටීඊ ත‍්‍රස්තවාදීන් මධ්‍යම පළාත ඉලක්ක කරගෙන නොයෙකුත් සැලැසුම් සකස් කරන බවට බුද්ධි අංශ ද වාර්තා කෙළේය. වතුකරය මින් ප‍්‍රධාන තැකක් ගත්තේය. වතුකරයේ දෙමළ තරුණයන්ට රහසිගතව අවි පුහුණුව ලබා දෙමින් ත‍්‍රස්තවාදීහු ඔවුන් ලවා මධ්‍යම පළාතේ ප‍්‍රහාර සැලැසුම් කරන්නට පටන් ගත්හ.සහභභාගිවූ පොලිස් නිලධාරින්ප‍්‍රභූවරු ඝාතනය කිරීමට නොයෙකුත් උත්සාහයන් දැරූහ. පුපුරණ ද්‍රව්‍ය කිලෝ එක්දහස් හාරසිය ගණනක් අටවාගත් පොල් ලොරිය මීට කදිම නිදසුනකි. මහ විනාශයක් කිරීමේ අරමුණින් ගමන් කරමින් තිබු පොල් ලොරිය පොලිස් අත්අඩංගුවට පත් වීමත් සමඟ කරන ලද ප‍්‍රශ්න කිරීම්වලදී සී4 අධිබලැති පුපුරණ ද්‍රව්‍ය කිලෝ 2000 ක් මධ්‍යම පළාතට ගෙනැවිත් ඇති බව සොයා ගැනිණි.ඒ වන විටත් පොලිසිය හා හමුදාව පුපුරණ ද්‍රව්‍ය කිලෝ 1400 ක් සොයා ගෙන තිබු අතර ඉතිරි 600 ට වූ දේ තවමත් අභිරහසක් ව පවතී. එම පුපුරණ ද්‍රව්‍ය ද මධ්‍යම පළාතේ කිසියම් තැනක රහසිගතව තැන්පත් කර ඇතැයි යන්න ආරක්ෂක අංශවල විශ්වාසය විය.ත‍්‍රස්තවාදීන්ගේ ඉලක්කය වටහා ගත් මධ්‍යම පළාත බාර නියෝජ්‍ය පොලිස්පති පූජිත් ජයසුන්දර මේ පිළිබඳව ග‍්‍රාමීය මට්ටමින් මහජනයා දැනුම්වත් කොට මධ්‍යම දිසාවේ සිවිල් ආරක්ෂක කමිටු පිහිටුවීමට පියවර ගත්තේය.මහජනයා හා පොලිසිය අතර සම්බන්ධතාව වර්ධනය කිරීම මෙහි මුල් පියවර වූයේය. ජාතික ආරක්ෂාව මෙහි ප‍්‍රධාන අරමුණ විය. ඒ සඳහා මහජනතාව දායකවිය යුත්තේ කෙසේ ද යන්න කතාබහට ලක්විය. එමඟින් ‘එකමුතුව වෙනසක්’ කිරීම නියෝජ්‍ය පොලිස්පතිවරයාගේ සංකල්පය විය. මනා විමසිලිභාවයකින් ඇස, කන හා හිත උපයෝගී කරගන්නා ආකාරය පිළිබඳව මහජනයා දැනුම්වත් කිරීම මෙහි මූලික ප‍්‍රයත්නය විය.මධ්‍යම පළාතේ පොලිස් වසම් පනස් තුනකින් ආවරණය වන ග‍්‍රාම සේවා වසම් 2237 ක වෙසෙන මහජනතාව දැනුම්වත් කිරීම ඒ සමඟම සිදුවිණි. සිවිල් ආරක්ෂක කමිටු මඟින් මහජනයා දැනුම්වත් කර ග‍්‍රාමීය මට්ටමින් රටේ ආරක්ෂාව තහවුරු කිරීමට කටයුතු කිරීම, වතු අධිකාරිවරුන් සහ වතු ක්ෂේත‍්‍රය සම්බන්ධ සියලු සේවකයන් දැනුම්වත් කර වතුවල ආරක්ෂාව සහ ජාතික ආරක්ෂාව තහවුරු කිරීම, මධ්‍යම පළාතේ සියලුම රාජ්‍ය ආයතන සහ රාජ්‍ය නොවන ආයතනවල නිලධාරීන් සහ සේවකයන් දැනුම්වත් කර ජාතික ආරක්ෂාව සහ ආයතනවල ආරක්ෂාව තහවුරු කිරීමට පියවර ගැනීම, විදුහල්පතිවරුන් පාසල් ගුරුවරුන්, සහ ශිෂ්‍ය නායක නායිකාවන් ජාතික ආරක්ෂාව සම්බන්ධයෙන් දැනුම්වත් කර අධ්‍යාපන ක්ෂේත‍්‍රයේ ආරක්ෂාව සම්බන්ධව වැඩි සැලැකිල්ලකින් කටයුතු කිරීමට කරුණු අවබෝධ කරදීම, පොදු ප‍්‍රවාහන සේවා, පෞද්ගලික ප‍්‍රවාහන සේවා, ති‍්‍රවිල් සංගම් සහ වෑන්රථ සංගම් ආදි විවිධ ප‍්‍රවාහන සේවාවලට සම්බන්ධ පුද්ගලයන් දැනුම්වත් කර ජාතික ආරක්ෂාවට සහාය ලබාදීම යනාදී ලෙසින් මහජනයා දැනුම්වත් කිරීම ආරම්භ වූයේය.මහජනයා දැනුම්වත් කිරීමේ වැඩ සටහනක්.ඒ අනුව පසුගිය සැප්තැම්බර් 23 වැනිදා තලවකැලේ කදිරේශන් ශාලාවෙන් මෙහි මුල්ම වැඩසටහන ආරම්භ විය. පසුගිය දෙසැම්බර් මස 6 වැනිදා මඩවල මුස්ලිම් ජාතික පාසලට පැමිණි සිටි තුන්දහසකට ආසන්න වත්තේගම පන්විල පොලිස් වසමේ පදිංචි සිවිල් ආරක්ෂක කමිටු හා මහජනයා දැනුම්වත් කිරීමෙන් මෙම වැඩසටහන අවසන් කෙරිණි. එම දැනුම්වත් කිරීම් නිසා පොලිසිය හා මහජනයා අතර යහපත් සබඳතාවක් ආරම්භ විය.මහනුවර ඇසළ පෙරහර සාර්ථකව පවත්වාගෙන යෑම මෙම වැඩ සටහන්වල ප‍්‍රධාන තැනක් ගත්තේය. ඒ දිනවල කොළඹ පැවැති සාක් සමුළුව නිසා ආරක්ෂාව සඳහා යෙදවීමට සිටි නිලධාරීන්ගෙන් හරි අඩක් නොලැබුණ ද මහජන දැනුම්වත් කිරීම් හා පුළුල් ආරක්ෂක විධිවිධාන නිසා මහනුවර ඇසළ පෙරහර සාර්ථක කරගැනීමට හැකිවීම නියෝජ්‍ය පොලිස්පතිවරයාගේ ප‍්‍රයත්නයේ සාර්ථකත්වය පෙන්නුම් කෙළේය.මහනුවර, කටුගස්තොට සහ පේරාදෙණිය යන පොලිස් වසම්වල තී‍්‍රවිල් රථ සංගම් නිලධාරීන්, ති‍්‍රවිලර් රථ හිමිකරුවන්, රියදුරන්, සංචාරක මඟ පෙන්වන්නන් ලංගම හා පෞද්ගලික බස් රියදුරන් පොදු වෙළෙද ව්‍යාපාරිකයන්, පදික වෙළෙඳුන්, ලොතරැයි අලෙවිකරුවන් මේ යටතේ දැනුම්වත් වූහ. ඒ නිසා ඇසළ පෙරහර සාර්ථකව නිමා කිරීමට හැකියාව ලැබිණි.අපරාධ මර්දනය, අපරාධ විසඳීම, දූෂණ මර්දනය වතුවල පොදු සුබ සාධක කටයුතු කෙරෙහිද දැඩි අවධානයක් මෙහිදී යොමු විය. ග‍්‍රාම සේවා වසමකින් සිවිල් ආරක්‍ෂක කමිටු සාමාජිකයන් දහ දෙනා බැගින් ද සර්ව ආගමික පූජකතුමන්, දේශපාලන නායකවරුන්, ප‍්‍රාදේශීය ලේකම්වරු රාජ්‍ය සහ රාජ්‍ය නොවන ආයතන ප‍්‍රධානින් ප‍්‍රදේශයේ කි‍්‍රයාකාරි සමිති සමාගම් නියෝජිතයන් ද සමගින් දැනුම්වත් කිරීම නිසා නීතිය හා සාමය සුරැකීමට ඔවුන්ගේ දායකත්වය ලබා දීමට ඇති කැමැත්ත, සහ හැඟීම ද මෙහිදී හොඳින් කැපී පෙනිණි.මහජනයාට අමතරව පාසල් සිසු සිසුවියන් සඳහා කරන ලද දැනුම්වත් කිරීම් ද සාර්ථක විය. නායකත්වය, මනා පෞරුෂයකින් යුතුව කි‍්‍රයා කිරීම, ජාතික ආරක්‍ෂාවට දායකත්වය ලබාදීම සම්බන්ධව ශිෂ්‍යයන් හා ගුරුභවතුන් දැනුම්වත් කිරීම සිදුවිය. අනාගත අභිවෘද්ධිය සාර්ථක කර ගැනීමටත් ගිලිහි ගිය සාරධර්ම යළි ගොඩනඟා ගැනීමටත් ඔවුහු දැනුම්වත් වූහ. පාසල් ඇතුළත හා පාසලෙන් පිටතදී ආරක්‍ෂාව තහවුරු වන ආකාරයෙන් කටයුතු කරන බවට ශිෂ්‍ය නායක නායිකාවෝ සහතික වූහ.මධ්‍යම පළාත් ත‍්‍රස්ත විරෝධි මෙහෙයුම් කාර්යාංශය මගින් 2008 වසරේ මැසි මාසයේ සිට මේ දක්වා අත් අඩංගුවට ගත් ත‍්‍රස්තවාදි සැකකරුවන් සංඛ්‍යාව පනහකට ආසන්නය. ඔවුන් ගෙන් ප‍්‍රශ්න කිරීමේදී සි. 4 වර්‍ගයේ පුපුරන ද්‍රව්‍ය කිලෝ 13 ක්, සයනයිඩ් කරල් 03, ඩෙටනේටර්ස් 29, ඩෙත් කෝර්ඩ් අඩි 12 ක් මෙන්ම ව්‍යාජ උප්පැන්න සහතික සකස් කිරීමට උපයෝගි කරගන්නා ලේඛන විශාල තොගයක් ද සොයාගත හැකිවිය.2006.08.07 වැනි දින දිගන නරගයේදී විශේෂ කාර්ය බළකායේ ජ්‍යෙෂ්ඨ පොලිස් අධිකාරි උපුල් සෙනෙවිරත්න මහතා සහ ඔහුගේ රියදුරු ඝාතනය කිරීමට සම්බන්ධ සැකකරුවන් අත්අඩංගුවට ගැනීම, 2007.06.16 වැනිදා දිගම්පතනදී සිදුකළ නාවික හමුදා නිලධාරින් ඝාතනයට සම්බන්ධ හා උදව් උපකාර කළ සැකකරුවන් අත්අඩංගුවට ගැනීමට හැකිවීම, 2007.11.07 වැනි දින මාතලේ කලල්පිටියේදී රුපියල් ලක්‍ෂ විසිපහකට ආසන්න ට‍්‍රාන්ස්ෆෝමරයක් පුපුරුවා අලාභ කිරීම සම්බන්ධ සිද්ධියේ සැකකරුවන් අත්අඩංගුවට ගැනීම, 2008.02.02 දඹුල්ලේදී බස් රථයක් පුපුරුවා හැර ජීවිත හානි 22 ක් සිදුකොට තවත් 58 දෙනෙකුට තුවාල සිදු කළ සැකකරුවන් අත්අඩංගුවට ගැනීමට හැකිවීම, 2008.04.06 දින අලවතුගොඩදිත්, 2008.04.16 පන්විලදී විදුලි ට‍්‍රාන්ස්පෝමර පුපුරුවා හැරීම සිදු කළ සැකකරුවන් අල්ලා ගැනීමට හැකිවීම. 2008.05.20 කටුගස්තොට දුම්රිය පාලම පුපුරුවා හැරීමේ සිද්ධියට සම්බන්ධ සැකකරුවන් අත්අඩංගුවට ගැනීම, 2008.06.06 වන දින පොල්ගොල්ලදී බස් රථයක් පුපුරුවා හැර මිනිස් ජීවිත 3 ක් බිලිගෙන තවත් හත් දෙනෙකුට තුවාල සිදු කළ සැකකරුවන් කොටුකර ගැනීමට හැකිවීම ආදි ප‍්‍රධාන පෙළේ සිද්ධි මෙවැනි දැනුම්වත් කිරීම් නිසා අනාවරණය කර ගත හැකි වී ඇත.මීට අමතරව මෙම සැකකරුවන්ගෙන් දිගින් දිගටම කළ ප‍්‍රශ්න කිරීම්වලදි ඔවුන් සැලසුම් කළ එනමුත් සාර්ථක නොවූ ප‍්‍රහාර කිහිපයක තොරතුරු සොයා ගැනීමට මධ්‍යම පළාතේ මෙහෙයුම් කාර්යාංශයට හැකි වූ අතර ඉදිරි සැලසුම් කිහිපයක තොරතුරු සොයා ගැනීමට ද හැකි විය.මධ්‍යම පළාතේ දේශපාලන ප‍්‍රභූවරුන්ගේ ඡායාරූප එල්.ටී.ටී.ඊ. සංවිධානය වෙත ලබාදී එමඟින් යම් සිදුවීමක් කිරීමට සැලසුම් කිරීම, උකුවෙල ජල විදුලි බලාගාරය හා ඒ අවට ප‍්‍රදේශය වීඩියෝ ගත කර කිසියම් සැලසුමක් කි‍්‍රයාත්මක කිරීමට එල්.ටී.ටී.ඊ. සංවිධානය වෙත තොරතුරු ලබාදීම, මාතලේ ඇල්වල යුද හමුදා කඳවුර, රූපවාහිනි සම්පෙ‍්‍ර්ෂණ කුලුන, විදුලි සම්පෙ‍්‍ර්ෂණ මධ්‍යස්ථාන විනාශ කිරීමට සැලසුම් කිරීම ආදිය ද වේ.මීට අමතරව මධ්‍යම දිසා දූෂණ මර්දන ඒකකය මගින් කරන ලද නීති විරෝධි මහා පරිමානයේ වැටලීම් ද ඉතාමත් සාර්ථකත්වයට පත්වී තිබේ. පසුගිය මාස දොළහ තුළ ඔවුන් විසින් කරන ලද වැටලීම් ප‍්‍රමාණය හාරසීයය ද ඉක්මවීය.ජාතික ආරක්‍ෂාව වෙනුවෙන් මෙන්ම ගමේ නගරයේ ආරක්‍ෂාව වෙනුවෙන් විශේෂ ආරක්‍ෂක වැඩ පිළිවෙළක් මේ වනවිට මධ්‍යම පළාතේ කි‍්‍රයාත්මක වෙමින් පවතී, නියෝජ්‍ය පොලිස්පති පූජිත් ජයසුන්දර මහතා ගේ මාර්ගෝපදේශකත්වයෙන් කි‍්‍රයාත්මක වන මේ වැඩපිළිවෙළට සෑම පුරවැසියෙකුගෙන් ලැබෙන සහාය අගය කළ යුතුය.  (ලිපිය සැකසීම සඳහා මහනුවර නියෝජ්‍ය පොලිස්පති කාර්යාලයේ දිසා මහජන සම්බන්ධතා අංශය බාර ස්ථානාධිපති ප‍්‍රධාන පොලිස් පරීක්‍ෂක ආර්.එච්.ඇම්. ගුණරත්න බණ්ඩා මහතාගෙන් ලැබුණු සහය අගය කොට සලකමි.කීර්ති මෙන්ඩිස්</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=af0812145</link>
    <topic>අඩු මිලට බඩුගත හැකි ආර්ථික මධ්‍යස්ථාන</topic>
    <author>සැකැසුම - සුභද්‍රා දේශප‍්‍රිය</author>
    <content>අපේ ලොකුම විදුලි බලාගාරයදරුවන්ට අධ්‍යාපනය ලබා දිය හැකි හොඳම මාධ්‍යය මවුබසයිකපුගේ, මර්වින් ගැටුණු සුන්දර දවසක්ජාතික ආරක්ෂාවට පොලිසියත් මහජනතාවත් එක්වෙතිඅඩු මිලට බඩුගත හැකි ආර්ථික මධ්‍යස්ථාන‘තට්ටු දෙකේ’ න්‍යායයෙන් ජනමතය හැඩ ගැස් වූ දිනමිණ 100 සපුරයිවෙළෙඳ අලෙවි සංවර්ධන සමූපකාර හා පාරිභෝගික සේවා අමාත්‍ය බන්දුල ගුණවර්ධනඅවසාන පරිභෝජනය සඳහා කුඩා ප‍්‍රමාණයෙන් භාණ්ඩ අලෙවිය සිල්ලර වෙළෙඳ්‍රම ලෙසත්, නැවත විකිණීමේ සහ ගැණුම්කරුවන්ට සාපේක්ෂව වැඩි ප‍්‍රමාණයෙන් තොග මිල ගණන් යටතේ භාණ්ඩ අලෙවි කිරීම තොග වෙළෙඳ්‍රම ලෙසත් හැඳින්වේ.ලංකාවේ අනාදිමත් කාලයක සිට පැවැත එන සිල්ලර තොග වෙළෙඳ්‍රම පුද්ගලයන් සංඛ්‍යාව සහ එයට උපකාරක සේවාවන් සපයන්නන්ගේ සංඛ්‍යාව නිශ්චිතව ගණනය කැර නැතත් අවශ්‍යයෙන් ම ලක්ෂ ගණනකගේ ජීවන උපාය මාර්ගය සිල්ලර සහ තොග වෙළෙඳ්‍රමයි.2007 වර්ෂයේ දී සිල්ලර සහ තොග වෙළෙඳ්‍රමෙන් දළ දේශීය නිෂ්පාදනයට එකතු කළ මුදල් ප‍්‍රමාණය රුපියල් මිලියන 546145 කි. එය දළ දේශීය නිෂ්පාදනයේ ප‍්‍රතිශතයක් ලෙස 25% කි. ජාතික නිමැවුමෙන් 4% පමණ දායකත්වයක් සිල්ලර, තොග වෙළෙඳ්‍රමෙන් ලැබෙනු ඇත. ඒ නිසා මෙහි වැදගත්කම කිසිසේත් ලඝුකොට සැලැකිය නො හැකිය. නිෂ්පාදනය කළ භාණ්ඩ මිනිස් අවශ්‍යතා ඉටු කිරීම සඳහා බෙදා හැරීමේ කි‍්‍රයාවලියේ දී සිල්ලර තොග වෙළෙඳුන් සුවිශේෂි කාර්ය භාරයක් ඉටුකරනු ලබති.විශේෂිත ආර්ථික මධ්‍යස්ථාන ක‍්‍රමය ලංකාවේ සාම්ප‍්‍රදායිකව පැවැති සිල්ලර තොග වෙළෙඳ රටාවේ බරපතළ වෙනසක් ඇති කර තිබේ. තරගකාරිත්වය වර්ධනය කිරීමටත්, ව්‍යාපාරික පාරිභෝගික දෙපාර්ශවයටම වාසි දායක තත්ත්වයක් නිර්මාණය කිරීමටත් හැකියාව ලැබේ.දැනට දඹුල්ල, කැප්පෙට්ටිපොල, නුවරඑළිය, නොරොච්චෝලය, ඇඹිලිපිටිය, තඹුත්තේගම වැනි ප‍්‍රදේශවල පිහිටුවා ඇති විශේෂිත ආර්ථික මධ්‍යස්ථාන වෙතින් ගොවි ජනතාවගේ නිෂ්පාදන මිල දී ගැනීමත්, රැස් කර තබා ගැනීමත් සිදුවේ. මෙම ප‍්‍රදේශවලින් මිලදී ගනු ලබන භාණ්ඩ මීගොඩ, ආර්ථික මධ්‍යස්ථානය මගින් බස්නාහිර පළාත තුළ බෙදාහැරීම සිදුකෙරේ. කොළඹ පිටකොටුවේ මැනිං වෙළෙඳ පොළ මගින් ද ග‍්‍රාමීය නිෂ්පාදනය නගරාශ‍්‍රිතව බෙදා හැරීම සිදුකරයි.පසුගියදා නාරාහේන්පිට කිරි මණ්ඩල මාවතේ ආහාර දෙපාර්තමේන්තු ගබඩා සංකීර්ණ භූමියෙහි ඉදි වී ඇති දැවැන්ත ආර්ථික මධ්‍යස්ථානය ඉහත දැක්වූ ආර්ථික මධ්‍යස්ථාන සියල්ලට ම වඩා වෙනස් වේ. ජනාධිපති මහින්ද රාජපක්ෂ මැතිතුමාගේ ප‍්‍රධානත්වයෙන් රැස්වන ජීවන වියදම් සහ ආර්ථික සුරක්ෂිත තාවය පිළිබඳ කමිටුවේ තීරණයකට අනුව වෙනත් ආර්ථික මධ්‍යස්ථානවල පැවැති දුර්වලතාවයන් උපදේශයට ගනිමින් ඒවායේ අඩුපාඩු නිවැරැදි කරගනිමින් මෙම මධ්‍යස්ථානය නිර්මාණය කර තිබේ.මෙහි එළවළු ආහාර, සහල්, මස් මාළු, කිරිපිටි, ග‍්‍රාමීය නිෂ්පාදන වශයෙන් ව්‍යාපාරික ස්ථාන 150 වැඩි සංඛ්‍යාවක් ඉදිකර තිබේ. බදු පදනම යටතේ රාජ්‍ය, සමුපකාර පෞද්ගලික අංශයේ ව්‍යවසායකයන්ට මෙම වෙළෙඳ පොළෙහි ව්‍යවසායකත්වය ලැබේ. කිසිදු වෙළෙඳ සලක් විකුණුම, කුලියට දීම, අතුරු බදු දීමකට ඉඩක් නොලැබේ.මෙම වෙළෙඳ සල පස්වරු 4.30 සිට රාති‍්‍ර 10.00 දක්වා විවෘතව පවතී. රාජකාරි සඳහා සහ වෙනත් කාර්යයන් සඳහා ඇදී එන ජනතාව තමන්ගේ කාර්යයන් නිමවා නිවෙසට යනවිට අවශ්‍ය සියලු පාරිභෝගික භාණ්ඩ එක් ස්ථානයකින් රැගෙන යාමේ හැකියාව මෙමඟින් උදාවේ. තරගකාරී සාධාරණ මිල ගණන් යටතේ භාණ්ඩ ලබාගැනීමට හැකියාව ලැබීමත් මෙහි සුවිශේෂත්වයකි.වාහන තුන්සියයක් ගාල්කර තැබීමේ හැකියාවක් මෙම වෙළෙඳ සලෙහි ඇත. කොළඹට ග‍්‍රාමීය පළාත්වලින් එළවළු පළතුරු ගෙන ඒමේ දී පසු අස්වනු තාක්ෂණය මගින් හෙළිදරව් වී ඇති ආකාරයට 30%ක් හානි සිදුවෙන බව පැවැසේ.නුවරඑළිය, බදුල්ල, බණ්ඩාරවෙල, ඌව පරණගම, දඹුල්ල, නොච්චියාගම, ඇඹිලිපිටිය, සෙවනගල වැනි ප‍්‍රදේශවලින් ප‍්‍රවාහනය කරන එළවළු අපගේ අමාත්‍යාංශය විසින් නිර්දේශිත ප්ලාස්ටික් ලී ඇසුරුම් වල අසුරා එළවළු පළතුරු ප‍්‍රවාහනය කරයි. මෙමගින් නැවුම් පළතුරු එළවළු ලබාගැනීමේ අවකාශය පාරිභෝගිකයාට ලැබේ. මෙහි නිෂ්පාදන සහ ආනයනකරුවන් විසි අට දෙනෙක් මාළු මස් වෙළෙඳ පොළ මෙහෙයවති.අනුරාධපුරය, පොළොන්නරුව, අම්පාර, කුරුණෑගල, හම්බන්තොට, දිස්ති‍්‍රක්කවල සහල් මෝල් හිමියෝ සහල් සපයති. රජයේ පාලන මිලට වඩා අඩු මිලට ඕනෑම සහල් වර්ගයක් ලබාගැනීමට හැකියාව ලැබේ.මෙම ආර්ථික මධ්‍යස්ථානය සපයන ලද භාණ්ඩ මිලෙහි ගුණත්වය, ආදර්ශය නගරාශි‍්‍රත අනෙකුත් වෙළෙඳසල් වලට ද කාන්දු වනු ඇත. එය ආර්ථික විද්‍යාවේ ප‍්‍රදර්ශන ප‍්‍රතිවිපාකය නැතහොත් ‘ප‍්‍රදර්ශන ඵලය’ නමින් හැඳින්වේ.නගරාශ‍්‍රිතව අනෙකුත් සිල්ලර සහ තොග වෙළෙඳ ක්ෂේත‍්‍රයට මෙම ආදර්ශය කාන්දු වීම තුළින් ඉහළ ගුණාත්මයකින් යුත් පාරිභෝගික භාණ්ඩ ලබාගැනීමට පාරිභෝගිකයාට ඉඩ ප‍්‍රස්ථා ලැබේ.මෙවැනි මධ්‍යස්ථාන දෙකක් බත්තරමුල්ල, රත්මලාන ප‍්‍රදේශවල ද ඉදිකිරීමට මේ වනවිට සැලසුම් කර තිබේ.සැකැසුම - සුභද්‍රා දේශප‍්‍රිය</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=af0812146</link>
    <topic>‘තට්ටු දෙකේ’ න්‍යායයෙන් ජනමතය හැඩ ගැස් වූ</topic>
    <author>සුනිල් මිහිඳුකුල</author>
    <content>අපේ ලොකුම විදුලි බලාගාරයදරුවන්ට අධ්‍යාපනය ලබා දිය හැකි හොඳම මාධ්‍යය මවුබසයිකපුගේ, මර්වින් ගැටුණු සුන්දර දවසක්ජාතික ආරක්ෂාවට පොලිසියත් මහජනතාවත් එක්වෙතිඅඩු මිලට බඩුගත හැකි ආර්ථික මධ්‍යස්ථාන‘තට්ටු දෙකේ’ න්‍යායයෙන් ජනමතය හැඩ ගැස් වූ දිනමිණ 100 සපුරයි100 සපුරයිඥානාර්ථ ප‍්‍රදීපය’ (ආරම්භය 1866) හැරුණු කොට දැනට සිංහලෙන් පළවන පැරැණිම ජාතික පුවත්පත ලෙස හැඳින්විය හැක්කේ ’දිනමිණ’ ය. එය ආරම්භ වූයේ 1909 දෙසැම්බර් මස 17 වැනි දින ය. ඒ අනුව මෙම 17 වැනි දිනට ‘දිනමිණ’ පුවත්පත අවුරුදු 99 සපුරන අතර එහි ජන්ම ශත සංවත්සරය එතැන් සිට ලබන වසරේ දෙසැම්බර් මස 17 දක්වා වූ වසරක කාල පරිච්ඡේදය තුළ මහත් උත්කර්ෂවත් අයුරින් සැමරීමට නියමිතය.‘දිනමිණ’ ආරම්භ වූයේ කර්තෘ මූලික පුවත්පතක් වශයෙනි. එහි ආරම්භක කර්තෘවරයා එච්.එස්.පෙරේරා ය. ඔහු ඊට ඉහත ‘සරසවි සඳරැස’ පත‍්‍රයේ කර්තෘවරයා වශයෙන් කටයුතු කළ අයෙකි.එහිදී ඇතිවූ මතභේදයක් මත ඔහු ඉන් ඉවත් ව ස්ව උත්සාහයෙන් ‘දිනමිණ’ ආරම්භ කළේ ය. ඔහු ගේ අභිෂ්ටාර්ථය වූයේ ‘සරසවි සඳරැස’ට අභියෝගයක් වන ආකාරයේ පුවත්පතක් පළකිරීම ය.තම පුවත්පතට ‘දිනමිණ’ යන නම යෙදුවේ ද ඒ පරමාර්ථය පෙරදැරි කරගෙන ය. ‘දිනමිණ’ට එම නම තබන ලද්දේ රත්මලානේ ශ‍්‍රී ධර්මාරාම හිමිනම විසිනි. ‘සඳට විරුද්ධ හිරු නම් සඳරැසට විරුද්ධ දිනමිණ’ යැයි උන්වහන්සේ කීවේලු.එහෙත් පසුව ‘දිනමිණ’ අඛණ්ඩව පවත්වාගෙන යෑමට නොහැකි තත්ත්වයක් උද්ගත වන්ට පටන්ගත්තේ ය. ඊට හේතුවූයේ එහි කතුවර එච්.එස්.පෙරේරා රෝගාතුර වීම ය. කළහැකි එකම දෙය වූයේ පත‍්‍රය අන් අයකුට විකුණා දැමීම ය.ඒ වනවිට පුවත්පත් කර්මාන්තයට ප‍්‍රවිෂ්ට වන්ට මුල පුරමින් සිටි ඩී.ආර්.විජේවර්ධන ගේ අවධානය සර් ඩී.බී.ජයතිලක මාර්ගයෙන් ‘දිනමිණ’ වෙත යොමු වූයේ ය. ඔහු තම සොහොයුරු ඩී.සී.විජයවර්ධන ද කොටස්කරුවකු කරගෙන ‘දිනමිණ’ මිලට ගත්තේ ය.මෙරට දැවැන්ත පුවත්පත් කර්මාන්තයක ආරම්භය ඒ මිලට ගැනීමත් සමඟ ම සිදුවූ අතර එතෙක් කර්තෘ මූලික පුවත්පතක් වූ ‘දිනමිණ’ ව්‍යාපාර සමාගම් මූලික පුවත්පතක් බවට පරිවර්තනය වූයේ ය. විජයවර්ධන මහතා මිලට ගත්තේ ‘දිනමිණ’ යන අකුරු හතර පමණි.මන්දයත්; එච්.එස්.පෙරේරා සතුව මුද්‍රණාලයක් නොතිබුණු බැවිනි. (මුල් කාලයේ දී ‘දිනමිණ’ මුද්‍රණය වූයේ රොබට් බටුවන්තුඩාව සතු වූ ‘ලංකාභිනවවිශ‍්‍රැත’ යන්ත‍්‍රාලයේ ය.) 1914 දෙසැම්බර් මස 10 වැනි දින ‘දිනමිණ’ සමාරම්භක කර්තෘවර එච්.එස්.පෙරේරා මියගියේ ය.එච්.එස්.පෙරේරා යුගයේ දී ‘දිනමිණ’ පළවූයේ ඩිමයි භාග ප‍්‍රමාණයෙනි. පත්තරේ පිටු 4කි. ඒවා අඟල් 19 1/2ය13 ප‍්‍රමාණයේ පිටු ය. මුල් කාලයේ ‘දිනමිණ’ මිල ශත තුනකි. එහෙත් විජයවර්ධන මහතා යටතේ පත‍්‍රයේ ආකෘතිය වෙනස් මුහුණුවරක් ගත්තේ ය. විජයවර්ධන යුගය ඇරැඹීමත් සමඟ ම ‘දිනමිණ’ කර්තෘ ධූරයට පත්වූයේ ඩී.ජේ.බී.විජේසේකර ය. 1915 – 1917 ඔහු විද්‍යාලංකාර පිරිවෙනින් භාෂා ශාස්ත‍්‍රය ප‍්‍රගුණ කළ අයෙක් විය.‘දිනමිණ’ පොදු ජන පාඨකයන් අතර මහත් ආලෝලනයක් ඇති කළ පුවත්පතක් බවට පත්වන්ට තුඩුදුන් සුවිශේෂ සංසිද්ධියක් වූයේ 1915 දී අප බි‍්‍රතාන්‍ය අධිරාජ්‍යයට යටත්ව, අවුරුදු සියයක් පිරීම නිමිත්තෙන් ‘දිනමිණ’ සැකසූ අතිරේකයයි. මෙරට පුවත්පත් කලා ඉතිහාසයේ වර්ණ ඡායාරූපයක් ප‍්‍රථම වතාවට පළවූයේ එකී අතිරේකයේ දී ය.‘දිනමිණ’ මුල් පිටුවේ සිංහලේ අන්තිම රජු වූ ශ‍්‍රී වික‍්‍රම රාජසිංහ රජු ගේ ඔටුන්න ද ඊට දෙපසින් සිංහ කොඩි දෙකක් ද කොඩි දෙකට පිටුපසින් රජු ගේ හා බිසව ගේ ද ඡායාරූප වර්ණයෙන් මුද්‍රණය කර තිබිණි. ශ‍්‍රී වික‍්‍රම රාජසිංහ රජු පිළිබඳ විශේෂ ලිපියක් මුල් පිටුවේ ම පළ කැරුණු අතර එය ලීවේ ‘දිනමිණ’ කතුවර විජේසේකරමය. පළමු මුද්‍රණය ඉතා ඉක්මනින් ම විකිණී හමාර වූ බැවින් එහි දෙවැනි මුද්‍රණයක් නිකුත් කිරීමට ද සිදුවී ඇත.1915 දී ඉංගිරිසි ආණ්ඩුව විසින් ‘දිනමිණ’ පත‍්‍රය තහනම් කරනු ලැබීම ද ඓතිහාසික සංසිද්ධියකි. එය තහනම් කළේ සිංහල – මුස්ලිම් කලහය හේතුකොටගෙන පැනවූ යුද්ධ නීතිය (මාර්ෂල් ලෝ) යටතේ ය. එහිදී ‘දිනමිණ’ කතුවර විජේසේකර මහතා සිරභාරයට ගෙන ඇත.පුවත්පත් පවත්වාගෙන යෑමෙන් විජයවර්ධන මහතා මූලික වශයෙන් ම අරමුණු කළේ ඉන් ධන ලාභ ලැබීම ය. ‘ප‍්‍රවෘත්ති’ යනු හොඳ ඉල්ලුමකින් යුතු වෙළෙඳ භාණ්ඩයක් බව ඔහු සිහි නුවණින් දැන සිටියේ ය. ඊළඟට තිබුණේ තම පන්ති දේශපාලන අරමුණු ය. තුන්වැනුව ජාතික වූත්, ආගමික වූත් සමාජ හා සංස්කෘතික වූත් අභිලාෂ ද ඔහු තුළ තිබිණි. මෙයින් දෙවැනි හා තෙවැනි අරමුණු උදෙසා ජනමතයක් ගොඩනැංවීමට ඔහු පුවත්පත ඉතා සූක්ෂ්ම අයුරින් යොදා ගත්තේ ය.’ඩේලි නිවුස්’ පුවත්පතේ කර්තෘ ධූරය දැරුවා වූ ද ඩී.ආර්.විජයවර්ධන මහතා ඉතා සමීප ව ඇසුරු කළා වූ ද එච්.ඒ.ජේ.හුළුගල්ල මහතා විජයවර්ධන මහතා ගැන ලිපියක් ලියූ අවස්ථාවක කියා ඇත්තේ “ඔහු රටට කළ ඉතා ම ශ්‍රේෂ්ඨ සේවය වනාහී තමා විසින් සාර්ථක ව පාලනය කරන ප‍්‍රවෘත්ති පත‍්‍ර මඟින් මහජන මතය නිසි ලෙස හැඩ ගැසීමයි” කියා ය. (දිනමිණ 1950 ජූනි 14 කලාපය)විජේසේකර ගෙන් පසු එන්.එච්.ජිනදාස, ජේ.වෙත්තසිංහ (1918-19), ඩී. ඩබ්ලිව්.වික‍්‍රමාරච්චි (1919-24), ඇලෙක්සැන්ඩර් වැලිවිට (1924-35), පියසේන නිශ්ශංක (1935-37) හා මාර්ටින් වික‍්‍රමසිංහ (1937-1944) විජයවර්ධන මහතා යටතේ ‘දිනමිණ’ කර්තෘ පදවි දරා ඇත. ඩී.ඩබ්ලිව්.වික‍්‍රමආරච්චි යුගයේ දී ‘දිනමිණ’ කර්තෘ මණ්ඩලයේ සිටියේ සිවුදෙනෙකි.ඒ බව වී.ඩී.ද ලැනරෝල් ලියූ ලිපියක දැක්වෙයි. (පුවත්පත් – ‘රසවාහිනි’ 1956 නොවැම්බර්) ඒ ප‍්‍රධාන කර්තෘවරයා හා උප කර්තෘවරුන් තිදෙනකු යනාදී වශයෙනි. වික‍්‍රමාරච්චි මහතා ප‍්‍රධාන කර්තෘ වූ අතර ප‍්‍රධාන උප කර්තෘවරයා වූයේ වැලිවිට මහතා ය. නිශ්ශංක මහතා දෙවැනි උප කර්තෘ වූ අතර මාර්ටින් වික‍්‍රමසිංහ තුන්වැනි උප කර්තෘ වූයේ ය.වැලිවිට මහතා ගේ යුගය දක්වා ම පත‍්‍රයට ප‍්‍රවෘත්ති වශයෙන් ගැනුණේ ‘ඩේලි නිවුස්’ පත‍්‍රයේ පළ වූ ප‍්‍රවෘත්ති පරිවර්තනය කිරීමෙනි. එහෙත් විජයවර්ධන මහතා ගේ ම අදහසක් පරිදි ‘ඩේලි නිවුස්’ පත‍්‍රයට ලැබෙන ප‍්‍රවෘත්ති එදිනම ‘දිනමිණ’ට ගැනීම එකල ආරම්භ වූයේ ය.සර් ඩී.බී.ජයතිලක, සර් පොන්නම්බලම් අරුණාචලම් යන ප‍්‍රභූහු පවා එකල ‘දිනමිණ’ට ලිපි ලියූහ. භාෂාව නිවැරැදිව භාවිතා කිරීම කෙරෙහි ‘දිනමිණ’ එකල ඉතා තදින්ම පෙනී සිටියේ ය. ප‍්‍රවෘත්ති හා ලිපිවල වියරණ දොස් නිදොස් කරන ලද්දේ කලක් ‘ලක් රිවි කිරණ’ පත‍්‍රයේ ද කතු කම් දැරූ දොඩන්දූවේ ශ‍්‍රී ධර්මසේන ප¾ඩිවරයා විසිනි.පූර්ව යටත් විජිත යුගයේ දී මෙරට ජනයා ගේ සාක්ෂරතාව ඉහළ මට්ටමක නොතිබුණු බැවින් ‘දිනමිණ’ වැනි පුවත්පතක පාඨකයන් වූයේ දැන උගත් පිරිසකි. ගුරුවරු, භික්ෂූහු, දේශපාලන නායකයෝ හා ගමේ වෙනත් ප‍්‍රභූහු ඒ අතර වූහ. ඒ බැවින් පත‍්‍රය හරහා ජනමතය නිර්මාණය වූයේත් එය හැඩගැස්සුණේත් තට්ටු දෙකේ (Two Step) සන්නිවේදන න්‍යාය අනුව යමිනි.එය සිදුවූ ආකාරය ජනමාධ්‍ය ගුරු එඩ්වින් ආරියදාස විස්තර කර ඇත්තේ මෙපරිද්දෙනි. “ප‍්‍රථමයෙන් ජනමත නායකයෝ ‘දිනමිණ’ කියැවූහ. දෙවැනි වටයේ දී ඔවුහු ඒ අදහස් සාමාන්‍ය මිනිසුන්ට කියා දුන්හ.” (දිනමිණයි ජන චින්තනයයි – දිනමිණ 75 වජ‍්‍ර ජයන්ති කලාපය 1984 දෙසැම්බර් 17) මෙකරුණම ‘දිනමිණ’ පැරණිම පාඨකයකු වන වැලිතර ඒ.රණසිංහ ද සනාථ කර ඇත.“අවුරුදු දහය වෙනකොට මං පත්තර කියවන්න පටන් ගත්තා. ඒ කාලේ තිබුණේ ‘දිනමිණ’, ‘ස්වදේශ මිත‍්‍රයා’ වගෙ පත්තර. හැබැයි ගමේ පත්තරේ ගත්තේ පන්සලේ හාමුදුරුවෝ, ඉස්කෝලේ මහත්තයා නැතිනම් වෙද මහත්තයා වගේ කීප දෙනෙක් විතරයි. ඒ අය හරහා තමයි රටේ තොටේ විස්තර ගමේ මිනිස්සු දැනගත්තේ” (රසඳුන – 2008 අපෙ‍්‍ර්ල් 13)විජයවර්ධන යුගයෙන් පසු එම්.ඒ.ද සිල්වා (1960-64), ධර්මපාල වෙත්තසිංහ (1965-70), එස්.සුබසිංහ (1970-73) යන අය ‘දිනමිණ’ කර්තෘ ධූර දැරූහ. ටාසි විට්ටච්චි, ඩී.ජේ.අමරසේකර යන අය එකල කළමනාකාර කර්තෘ ධූර හෙබවූහ.1973 දී ඇතිවූ පෙරළියත් සමඟ ම ‘දිනමිණ’ රාජ්‍ය කේන්ද්‍රීය පුවත්පතක් බවට පත් වනු දක්නා ලැබේ. ඉනික්බිතිව එහි කතුවරයා වූයේ කලක් ‘ලංකාදීප’ පත‍්‍රයේ ඉතා දක්ෂ වාර්තාකරුවකු හා ලේඛකයකු ව සිටි ටී.බී.පෙරමුණේතිලක (1974-77) ය.ඉන්පසු එඩ්මන්ඩ් රණසිංහ (1977-78), වැ.බ. මෙත්තානන්ද (1980-82), ජී.එස්.පෙරේරා (1983), සරත් කුරේ, බෙනට් රූපසිංහ, දෙල්තොට චන්ද්‍රපාල, තිස්ස එදිරිසිංහ, සමන් වගආරච්චි, බන්දුපාල ගුරුගේ, රන්ජන් අමරරත්න, සී.දොඩාවත්ත යන අය ද මෙහි කර්තෘධූර දැරූහ. ‘දිනමිණ’ වත්මන් කතුවරයා වන්නේ කෘතහස්ත මාධ්‍යවේදියකු වන මහින්ද අබේසුන්දර ය.‘දිනමිණ’ සදාකල් දිනේවා යන්න ‘සිළුමිණේ’ අව්‍යාජ ප‍්‍රාර්ථනයයි.සුනිල් මිහිඳුකුල</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=as0812141</link>
    <topic>අපි කොළඹ දැක්කේ අදයි</topic>
    <author>හර්ෂනී රුද්‍රිගු</author>
    <content>අපි කොළඹ දැක්කේ අදයි නැගෙනහිර දරුවෝ කියතිවනාන්තරේ මහ ඇත්තෝවළං කරත්තේ ගමන් කතන්දරේ“කොහු මෝල”ගුරුතුමාට ආච්චිගෙන් ලැබුණු කජු පාර්සලයමවුපියන්ට නොසැලකුවොත් පසුතැවිලිවෙන්නම වෙනවාමේ වතාවේ අපි දුප්පත් නංගිලා මල්ලිලාට පොත් දුන්නාතල්වැටට මුවාවී බොඳ වුණු දෙනෙතින් ලෝකයක් දකින්නට ඔවුහු සියදහස්වර ප‍්‍රාර්ථනා කළහ. සුපුරුදු වෙඩි හඩින් බියපත්වූ ඔවුහු ගැහෙනා හදවතින් අහස වෙත දෑත් දිගුකොට ආයාචනා කළේ වෙන යමක් නොව, තමන්ට අහිමි ජීවිතවල අයිතියයි.මූනිස්සමට දිවියක් දෙවැනි කොට තකනා රුදුරු ත‍්‍රස්තවාදීන් සැරිසරන අඩවියක ඔවුහු දශක දෙකකටත් වඩා වැඩි කාලයක් අන්ත දුක්ඛිත ජීවිත ගත කළහ. ඒ අන් කවරකුවත් නොව එදා යුද ගිනි දැල් ඇවිළුණු ගම් බිම්හි අසරණව දිව ගෙවු අපේ ම සහෝදර කැලයි.මව ගේ නැළවිලි ගීයෙන් නින්දට වැටුණු බිලිඳ්‍ර එදා වෙඩි හඩින් සියදහස්වර තිගැස්සී අවදි වන්නට ඇත. එදා ඒ වෙඩි හඬට අවදි වූ බිලින්දෝ අද යෞවනයෝ ය.එනමුදු ඔවුන්ගේ දෙසවන්වල තාමත් ඒ වෙඩි හඬ රැව්පිළිරැව් දෙන්නේ අද ද ඔවුන් නින්දෙන් අවදි කරවමිනි. ඒ අති බිහිසුණු සමය දැන් දැන් පහව යමින් පැවැතිය ද ඔවුන්ගේ සිත් සතන් සුවපත් කිරීම අපහසු කරුණකි.ඒ විඩාබර හදවත්වලට සුවදායී නිමේෂයක් උදාකරලීම්වස්, සහෝදරත්වයේ නවාතැන් පොළක් ගොඩනැඟීමට ජනාධිපති මහින්ද රාජපක්ෂ මැතිතුමා මීට දෙවසරකට පෙර ගත් උත්සාහය අද මල්ඵල දරමින් පවතී.‘නැණ ගුණ වැඩුම, සිසු දිරිය’ නම්වූ මේ සහෝදරත්වයේ නවාතැන්පළට මෙවර සහභාගි වූයේ වාකරේ, එරාවුර් හා පොළොන්නරුව ප‍්‍රදේශයන්හි සිංහල, දෙමළ, මුස්ලිම් දරු දැරියන් ය.ජනාධිපති ලේකම් කාර්යාලයේ ජනාධිපති සමාජ සංවර්ධන ව්‍යාපෘතියක් වන මෙම වැඩ සටහන, ගැටුම් පවතින හා දුෂ්කර ප‍්‍රදේශයන්හි ජීවත්වන සිසු දැරියන්ගේ නායකත්ව කුසලතා වර්ධනය කිරීමේ අරමුණින් කි‍්‍රයාත්මක වේ.මේ සහෝදරත්වයේ නවාතැන් පොළට මඩකලපුව වාකරේ මහා විද්‍යාලයෙනුත්, එරාවුර් අලිඝාර් ජාතික පාසලෙනුත්, පොළොන්නරුව විලයාය මධ්‍ය මහා විද්‍යාලයෙනුත් එක්වූ සිසුන් බොහොමයක් උපන් දා පටන් ම පීඩිත ජීවිත ගත කළ අපේ අනාගතය සුවඳවත් කරන දැයේ මල් කැකුළු බව අමතක නොකළ යුතු ය.මේ බියකරු යුද්ධයෙන් ඔවුනට හිමිවූයේ දුක ම මිස අන් කවරක් ද? බොඳවුණු දෑසින් තමන් විඳි, තවමත් විඳිනා දුක්ගැහැට අප හා පැවැසීමට එක්වූ වාකරේ මහ විදුහලේ කදිරාමන් ශෂි කුමාර් 17 හැවිරිදිය. ඔහු සිය දුකින් පිරුණු ජීවිතය ගැන මතකය වදන්වලට හැරවූයේ මෙසේ ය.“මගේ ගම වාකරේ. ඉපදුණු දවසෙ ඉඳන් අපි වින්දෙ දුක ම විතරයි. ඉස්සර වෙඩි සද්ද ඇහෙනකොට අපි කැලේට දුවනවා. අවුරුද්දෙන් මාස 6 ක් කැලේ මාස 6 ක් ගමේ.මුස්ලිම් සිසුවියන් ගායනයක් ඉදිරිපත් කරමින්කැලේ මාස ගණන් අපි අන්ත දුක් විඳලා තියෙනවා. අපි දින සති මාස ගණන් කැලේට වෙලා ඉන්නවා. කුරුම්බා වගේ දේවල් කාලා තමයි පණ ගැටගහ ගත්තෙ. ගැබිණි මව්වරු හා ළමයි තරම් මේ හේතුවෙන් පීඩා විඳි අය තවත් නැහැ. ගමේදී අපි ජීවත්වෙන්නේ මාළු අල්ලලා. මම තාත්තත් එක්ක රෑට මුහුදු ගිහින් මාළු අල්ලලා උදේට ඉස්කෝලෙ එනවා.මම විතරයි මගේ පන්තියෙන් සාමාන්‍ය පෙළ විභාගය සමත් වුණේ. එදිනෙදා ජීවිතය ගැටගහගන්න මිසක් අපි සල්ලි හොයන්න වැඩියෙන් වෙහෙසෙන්නෙ නෑ. ඒකට හේතුව අපි කිසිම දෙයක් එකතු කළාට වැඩක් නැහැ. ඒව මේ යුද්ධය අපිට නැති කරනවා. යුද්දෙ නිසා අපිට නැතිවෙන්න තව කිසි දෙයක් ඉතුරු වෙලා නැහැ.යුද්දෙන් බැට කාපු අපිටමයි සුනාමිය ඇවිල්ලත් පීඩා කළේ. සුනාමියෙන් අප නැත්තට ම නැතිවුණා. අපේ ගම සම්පූර්ණයෙන් ම විනාශ වෙලා ගියා. සමහරුන්ට විතරයි ගෙවල් හම්බ වුණේ. අපි තාමත් කඳවුරුවල. මේ යුද්ධය අපට අපේ නෑදෑයො, මිත‍්‍රයො හිතවත්තු නැති කළා. අපේ අනාගතය අඳුරු කළා. අපේ ගම් මුදා ගැනීම නිසා අද තත්ත්වය පෙරට වඩා වෙනස්. ඒක අපිට සහනයක්.ජනාධිපතිතුමාගේ සංකල්පයකට අනුව අපි අද කොළඹ ආවා. කොළඹට ආවහම දැනුනෙ අලුත් ම ලෝකෙකට ආවා කියලා. ගම්බද ජීවිතයක් ගතකරපු අපට කොළඹ දේවල් දැක්කහම අදහගන්නත් බැරිවුණා.ප‍්‍රවෘත්තිවලින් පත්තරවලින් දැකලා අහපු දේවල් මේ ගමනෙදි අපට සියැසින් දැකගැනීමට හැකිවුණා. ඒ වගේ ම මෙතෙක් අපි සිංහල, මුස්ලිම් අය සමඟ කිසිම සම්බන්ධතාවක් තිබුණේ නෑ. මේ ගමනෙදි මට දැනුණා ඒ අය මගේ ම සහෝදරයො කියන එකත් අපි හැමෝම ශී‍්‍ර ලාංකිකයො කියන එකත්.අපිත් ඉගෙන ගෙන ලස්සනට ජීවත් වෙන්න ආසයි. කොළඹ ආවහම අපිට දැනුණා වාකරෙන් පිටත්වෙලා ලෝකයට මුහුණ දෙන්න දෙමළ භාෂාව විතරක් දැනගෙන මදි කියලා.අපි නොදන්න සිංහල, ඉංගී‍්‍රසි අපිට උගන්වන්න පාසලේ ගුරුවරු මදි. හැමදේකට ම වගේ සිංහල, ඉංගී‍්‍රසි ඉගෙන ගන්නත් අහිංසක අපිට අත දෙන්න කියලා මං ජනාධිපතිතුමාගෙන් ගෞරවයෙන් ඉල්ලනවා.”කුඹුරු වැඩට ගිය තම සගයා රුදුරු ත‍්‍රස්තවාදීන්ගේ ගොදුරක් බවට පත්වූ සැටිත්, එදා වෙඩි හඩින් සලිත වී ගමේ පාසලේ සෙවණ පතා ගම්මුන් හිස් ලූ ලූ අත දිවු සැටිත් අප හා විස්තර කරන්නට ඉදිරිපත් වූයේ පොළොන්නරුව දිඹුලාගල විලයාය මධ්‍ය මහා විද්‍යාලයේ ශිෂ්‍යයකු වන අමිල චතුරංගයි. ඔහු එම පාසලේ 12 වැනි ශ්‍රේණියේ ඉගෙනුම ලබයි.“අපේ ගම කන්දේගම. ඒ දවස්වල නගරයට ඇරෙන්න අපේ ගම් හැම එහෙකට ම කොටි ගහනවා. රෑට කොටි ගහපු නිසා ගෙවල්වල ලයිට් පත්තු කරන්න බැහැ.ඒ හේතුවෙන් අපට පාඩම් වැඩ කරගන්න එකත් අපහසුයි. දවල්ට කුඹුරු වැඩවලට උදව් වෙන නිසා රෑට විතරයි පාඩම් වැඩවලට පොඩි හරි ඉඩක් ලැබෙන්නෙ. රෑට වෙඩි සද්ද ඇහෙනකොට ඒ දිනවල අපි හැමෝම ගමේ ඉස්කෝලෙට දුවලා හැංගෙනවා.ත‍්‍රස්තවාදී ප‍්‍රහාරවලින් ගමේ හුඟක් අය නැති වුණා. මගේ යහළුවා සමිත් ලහිරු නැති වුණෙත් කොටි ගහලා. වී වගයක් ගේන්න කුඹුරට ගියහම කොටි වෙඩි තියලා එයා මැරුණා.එයා ළඟ හිටපු තවත් යහළුවකු සිහිසුන්ව එතැන ම ඇද වැටිලා. ‘අනේ වෙඩි තියන්න එපා’ කියලා මගේ යාළුව කෑ ගහල තියෙන බව කිව්වෙ අර සිහිසුන් වුණු යාළුවයි. අපි බොහෝ අපහසුතා විඳලා තියෙනවා.ගෙදර ඉඳන් පාසලට කිලෝ මීටර් 16 ක් විතර තියෙනවා. ඉස්කෝලෙ පටන්ගන්න කලින් පාරෙ දුවන්නෙ එක බස් එකයි. ඒක මඟ ඇරුණොත් යන්න වෙන්නෙ පයින්. වහින දවසට පාරේ බස් අඩුයි. අපි මේ විදියටයි ජීවිතය ගෙනියන්නෙ.”පි‍්‍රයයන්ගෙන් වෙන්වීම දුකක් වනවා සේ ම පි‍්‍රය දේ කිරීමට නොලැබීමත් දුකක්. තමා උසස් පෙළ විභාගයට වාණිජ අංශයෙන් ඉදිරිපත් වීමට ඉතා කැමැත්තෙන් සිටිය ද තමාගේ ගමේ පවතින දුෂ්කරතා නිසා තමන්ට එම අවස්ථාව මග හැරී ගිය බව මඩකළපුව එරාවුර් අලිඝාර් ජාතික පාසලේ 13 වැනි ශ්‍රේණියේ හුසනාර් රිනාස් සිසුවා අප හා පැවසුවේය.“මම උසස් පෙළට වාණිජ කරන්න හිටියෙ හරිම ආසාවෙන්. ඒත් අතිරේක පන්තියකට නොයා දිගට ම වාණිජ කරගෙන යන්න බැරි බව මට දැනුණා. අතිරේක පන්තියකට යන්න නම් එරාවුර්වල ඉඳලා මඩකළපුවට යන්න ඕනැ.පැවතුණ ගැටුම් නිසා මඩකළපුවට යන්න බැරි තත්ත්වයක් උදා වුණා. ඒ විදියට මගේ වාණිජ කිරීමේ සිහිනය බොඳ වුණා. දැන් මම කලා අංශයෙන් ඉගෙනුම ලබනවා. අපේ මුත්තා කළේ ගොවිතැන.ගැටුම් නිසා ඒ දවස්වල අපිට තිබුණු ඉඩකඩම් සේරම දාලා මුත්තලට මඩකළපුවෙන් මෙහෙට එන්න වෙලා. අපේ තාත්තත් දැන් ඉතින් කඩයක් දාගෙන ඉන්නවා.කදිරාමන් ශෂි කුමාර්කිරුවෙයි නාදන් ෂාමිලාහුසනාර් රිනාස්යුද්ධය නිසා එදා අපට අපේ ගම්බිම් විතරක් නෙමෙයි ජීවනෝපායත් නැති වුණා. අප ඉපදුණු දවසෙ ඉඳන් ගැටුම්කාරී පරිසරයකයි ජීවත් වුණේ. හර්තාල් තියෙන දවසට ඉස්කොලෙ යන්න බැහැ. හැම දෙයකින් ම පාඩුවුණේ අපේ අධ්‍යාපනික කටයුතුයි.”කුරිරු යුද්ධය එදා ඔවුනට ඕනෑවටත් වඩා සැහැසිකම් කළේය. පීඩා ගෙන දුන්නේය. කෙසේවතුදු සිය ගම්බිම් රුදුරු ත‍්‍රස්තවාදීන් ගෙන් මුදා ගැනීමෙන් අනතුරුව අද ඔවුන් සාමකාමී දිවි පෙවෙතක් ගත කරන බව නොරහසකි.අරලගංවිල මහදමන ගමේ පදිංචි ඩී.එම්. රවීන්ද්‍ර ජයනාත් පොළොන්නරුව දිඹුලාගල විලයාය මධ්‍ය මහා විද්‍යාලයේ උප ප‍්‍රධාන ශිෂ්‍ය නායකයා ය.“මගේ අත්තම්මගේ දරුවො හය දෙනාගෙන් අද ජීවතුන් අතර ඉන්නෙ දරුවො දෙදෙනෙක් විතරයි. හතර දෙනෙක් ම කොටි ප‍්‍රහාරවලින් ජීවිතක්ෂයට පත්වෙලා. අත්තම්මා ළඟ අද ඉතිරිවෙලා තියෙන්නෙ ඔවුන්ගෙ පින්තූර විතරයි.ඒ පින්තූර දිහා බල බලා අත්තම්මා තාමත් වැළපෙනවා. අපේ ගමට යාබදව ගමක් තියෙනවා දම්මින්න අරුණපුර කියලා. ඒ ගමේ අය ඒ දවස්වල කොටින්ගෙන් බේරෙන්න ගෙවල් අසල ලොකු කානු කපනවා. ගමට කොටි ගහන්න ගත්තහම ඒ අය දුවල ගිහින් කානුවලට බහිනවා. සමහර වෙලාවට රෑ එළිවෙනකම් ම ඔවුන් කානුවලයි ඉන්නෙ.අපි ජීවත්වෙන්නෙ කුඹුරු වැඩ කරලා. තොප්පිගල මුදා ගන්න කලින් නම් අපි කුඹුරු වැඩට ගියේ ටිකක් බයෙන්. ගෙවල්වල ඉන්න පිරිමි ළමයි විදියට අපිට ගොවිතැන් වැඩ මඟ ඇරලා ඉන්න බැහැ.ඉස්කෝලෙ ඇරිලා ආවහම අපි කුඹුරට යන්න ඕනැ වතුර බලන්න, කුරුල්ලො එළවන්න. අවුරුද්ද පුරා ම කුඹුරු වැඩ තියෙන නිසා අපිට ඉගෙනගන්න කාලය හරිම අඩුයි.අද අපි මේ කොළඹ ඇවිත් විඳින්නෙ අලුත් ම අත්දැකීමක්. මම ජීවිතේ පළමුවැනි වතාවටයි කොළඹ ආවෙ. මේ ගමනෙදි මට දෙමළ මුස්ලිම් යාළුවො හුඟක් ලැබුණා. මීට කලින් මට නොදැනුණු හැඟීමක් ඔවුන් ගැන ඇතිවුණා. අපි නිදාගන්නෙ කන්නෙ බොන්නෙ එකටයි. ඒ නිසා අපි අතරේ බැඳීම වැඩි වුණා. මේ ගමන ආපු දවසෙ බස් එකේදී මට පුදුමාකාර බඩගින්නක් දැනුණා. කරන්න දෙයක් තිබුණෙ නෑ.මං ළඟට ආපු ‘රාසා’ කියන දෙමළ ළමයා එයාගෙ භාෂාවෙන් මට කිව්වා බඩගිනියි කියලා. ටිකක් විතර දෙමළ තේරෙන නිසා මට තේරුණා එයා කියන්නෙ බඩගිනියි කියන එකයි කියලා. මට ඒ වෙලාවෙදි හැඟුණා එයාටත් දැනුණෙ මට දැනුණ කුසගින්නමයි කියලා. අපි හැමෝම එකම ලෙයින් හැදුණු ශී‍්‍ර ලාංකිකයො කියන එක මට එදා ඉතා හොඳින් තේරුම් ගියා.”එක ම ලෙයින් හැදුණු ශී‍්‍ර ලාංකිකයන් වන තමුන්ට සහෝදරත්වයේ නාමයෙන් කොළඹට විත් එකා මෙන් එකට විනෝද වීමට හැකිවූ බවත් බොහෝ අත්දැකීම් ලබමින් වෙනදා නොවූ අයුරින් සිංහල, මුස්ලිම් මිතුරන් ඇසුරට ලැබුණු බවත් පවසන්නේ මඩකළපුව වාකරේ මහා විද්‍යාලයේ ශිෂ්‍යාවක වන ‘කිරුවෙයි නාදන් ෂාමිලා ය.’ ඇය සිය කතාව අතරතුරදී දෑසට නැඟෙනා කඳුළු කැට සැඟවීමට දැරූ උත්සාහය අති සංවේදී ය.“මම පහේ පන්තියෙ ඉගෙන ගනිද්දි අපේ පාසලට නුදුරින් බෝම්බ පිපිරුණා. මම හොඳටෝම බය වුණා. කර කියා ගන්න දෙයක් නැතුව දුවන්න ගත්තා. පණ බයේ දුවගෙන යනකොට මගේ පිටුපස්සෙ කටුගම්බි ගාලක් පැටලැවිලා තුවාල වුණා. මං හිතුවෙ මට බෝම්බ වැදුණා කියලා.මම එතන තිබුණා පාළු ළිඳකට පැනලා බලන් ඉඳලා එළියට ආවහමයි දැනගත්තෙ මට තුවාල වෙලා තියෙන්නෙ බෝම්බෙට නෙමෙයි කටුකම්බි ගාලකටයි කියලා.කතාව කියා අවසන් වෙද්දී මේ දැරියගේ මුවින් පිටවූ සිනහව කියා පෑවේ ඇයට කෙතරම් ආත්ම ශක්තියක් තිබෙනවා ද යන්න ය. අති බිහිසුණු අත්දැකීමක මතකාවර්ජනය පවා බිහිසුණුය.“මම ඒ සිද්ධියෙන් පස්සෙ ගුවන් යානා, ජෙට් යානා, කෆීර් හැම දේකටම බයයි. සද්දෙ ඇහෙන කොටත් මට බය හිතුණා. ඒත් දැන් දැන් ඒ හැඟීම පහව යමින් පවතිනවා යැයි ඇය අවසානයේ පැවසුවාය.“අපිට කොළඹ ආවහම හිතුණා. අපි ඉන්නෙ ශී‍්‍ර ලංකාවෙම ද කියලත්. අපේ පරිසරය මීට වඩා හාත්පසින් ම වෙනස්. අපි අවුරුද්දට පාසලට යන්නෙ මාස කීපයක් විතරයි. අපේ පාසල් පවා තියෙන්නෙ කූඩාරම්වල. (හට්වල) අපි මෙච්චර දුර ඉගෙනගත්ත එකත් පුදුමයි.ශී‍්‍ර ලංකාවට නිදහස ලැබිලා අවුරුදු 60 ක් ගෙවිලත් අපේ ගමට ලයිට් ලැබුණේ මේ අවුරුද්දෙ. අපේ ගමේ ඈයො ගමට ලයිට් ලැබෙනකොට ලයිට් කියන්නෙ මොනවද කියලවත් දැනගෙන හිටියෙ නෑ.අද අපි මේ ආපු ගමනෙන් අපට ගොඩාක් අත්දැකීම් ලැබුණා. නොදැකපු අලුත් ලෝකයක් අපි දැක්කා. අපට තියෙන ලොකුම ප‍්‍රශ්නයක් තමයි භාෂා ප‍්‍රශ්නය. සුළුවෙන් හරි අපිට ඉංගී‍්‍රසි, සිංහල උගන්නන්න වැඩසටහනක් ආරම්භ කළොත් ඒක අපිට හරි ප‍්‍රයෝජනවත් වේවි.”මෙවන් වූ දුක් කම්කටොලු දහසක් මධ්‍යයේ ජීවිතය ජය ගැනීමට වෙහෙසෙනා ඔවුහු නිතැතින් ම දිරිය දරුවෝ ය. සුන්දර ළමා ලොව සිහිනයක්ව යෑමට ඉඩ නොතබා ඔවුනගේ අහිංසක බලාපොරොත්තු ඉටුකරදීම ජාතික අවශ්‍යතාවක් වන්නේ එහෙයිනි.හර්ෂනී රුද්‍රිගු</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=as0812142</link>
    <topic>වනාන්තරේ මහ ඇත්තෝ</topic>
    <author>සඳමල් රශ්මී ශී‍්‍ර බුද්ධික වනජීවි නියාමක, ලුණුගම්වෙහෙර ජාතික වනෝද්‍යානය</author>
    <content>අපි කොළඹ දැක්කේ අදයි නැගෙනහිර දරුවෝ කියතිවනාන්තරේ මහ ඇත්තෝවළං කරත්තේ ගමන් කතන්දරේ“කොහු මෝල”ගුරුතුමාට ආච්චිගෙන් ලැබුණු කජු පාර්සලයමවුපියන්ට නොසැලකුවොත් පසුතැවිලිවෙන්නම වෙනවාමේ වතාවේ අපි දුප්පත් නංගිලා මල්ලිලාට පොත් දුන්නාඉඩෝරය අහවර කරමින් පළමුවැනි දිය බිංදුව වනාන්තරයට වැටී ගත වී ඇත්තේ දින දෙක, තුනකි. හතර දිග් භාගයෙන්ම වාගේ මෝදු වන්නා වූ කළු වළා කැටි, නිහඬව නමුත් පවසනුයේ මහා වරුසාවක සුබ පෙර නිමිති ය.එනම් වියළි කලාපයට යහමින් දියවරක් රැගෙන ඊසාන දිග සුළං ප‍්‍රවාහය ළඟ ළඟම පැමිණෙන බව ය.හමන්නා වූ පවනැල්ලේ ද ඇත්තේ දැහැමි සිසිලසකි. නා නා ප‍්‍රකාර වූ විහඟ ගීත ගැයෙනා ස්ථානයක්, වනපෙතෙන් නිසියාකාරව වෙන් කර හඳුනා ගැනීම උගහට ය. මන්ද යත් වනාන්තරයේ අස්සක් මුල්ලක් නෑරම කුරුල්ලන් ලැගුම් ගෙන ඇති නිසාය.“ටක්... ටක්...” යන සරින් ගස් කොළන් මතට ඇද හැළෙන වැහි බිඳිති එක දෙක වීමටත්, දෙක තුන වීමටත් ගත වනුයේ ඇසුරු සැණෙකි. වියළි කලාපීය වන පෙතට පහුගිය ඉඩෝර සමය අමතක වීලාය.වග විභාගයකින් තොරව එක් වනම පතිත වන මහා වරුසාව යනු, වනාන්තර දවසැරිය මුළු මනින්ම පාහේ වෙනසකට භාජනය කරන්නා වූ ප‍්‍රධාන සාධකයකි. සුපුරුදු ජීවන රටාවේ වෙනසකට නතු වීමට සියලුම වන දරුවෝ වස්සානයේදී හුරු වෙති. එය සොබාදහමේ රීතිය යි.දිගු නියං සමය පහ වත්ම මෝසම් වරුසාවේ ප‍්‍රථම දිය බිංදුවට සිත් බැඳ ගත් වන ජීවීහූ දින දින වරුසාවේ බල පරාක‍්‍රමය වැඩි වත් ම ඉන් මුවහත් ලබනු වස් ආවරණ ස්ථානයන් හී සැඟව ගැනීමට උත්සාහ කරති.මහා වරුසාවට තන් තන් හී ලැග සිටි ජීවීහු වරුසාව තුරල් වත්ම හීන් පොදයේම තලාවන් හෝ වැව් පිට්ටනි කරා ඇදෙති.තෙත බරිතව කඩා හැළෙන දිගු පිල් කළඹ ආයාසයකින් ඔසවා ගත් මොනර කුරුල්ලෙක් හීන් පොදයේ තෙමෙමින් ම හිස හැරුණු හැරුණු අත දිව යයි.ඒ ද අව්‍යක්ත සරින් වරුසාවට සාප කරමින් ය. සමස්ත වනජීවී ප‍්‍රජාවගෙන්, වරුසාවට අකමැති අයෙක් ඇත් නම් අත් ඔසවන්න, යැයි කීවොත් මොනර ප‍්‍රජාව වහ වහා කි‍්‍රයාත්මක වනු නො අනුමාන ය.ඔවුහු ඒ තරමටම වරුසාවට අකමැත්තෝ ය. සිඳී ගිය අතු අගිස්සෙහි හිඳ ගැබ්බර අහසට දෙස් දෙවොල් තබනා මොනර රාවය “ක්වොක්... ක්වෑක්... ක්වෑක්” සරින් වනපෙත් තුළ ඒකනින්නාදවීම මෙසමයට සුලභ සිදු වීමක් ය. එක් වනම වට වරුසාවෙන් කලබල වූ මොනර කුරුල්ලා, ස්වකීය පිල් කළඹක් ඔසොවා ගෙන පිම්මේ වැව් පිටිය හරහා දිව ගියේ ආවරණයක් පතා විය යුතුය.එදවස දිය පොදක සිහිලැල් බව සිත් සේ විඳ ගනු නොහැකිව ඉඩෝරයේදී හඬා වැළපුණු වැව් කොමළියන්, වට වැස්සෙන් ප‍්‍රමුදිතව නඟනා රාවය අසා ඇදී එන වන දූ පුතුන් ද පසු වන්නේ සතුටු සිතින්ය. එකී පි‍්‍රතිය වැඩිමනත් බුක්ති විඳිනුයේ වන රජ දරුවන් වන, වන අලි - ඇත්තු ය. ඔවුන් දුක - සතුට හඟවමින් කරනා කියනා දෑ මුළු මහත් වන පෙතට ම නොරහසකි.එක් අයකු ගේ වල්ගයක් සොඩින් ගෙන ඇතින්න පසුපස ඇතා ගමන් කිරීම, හිස් එකිනෙකට සමීපව තබා ගෙන ඔවුනොවුන් දෙස බලමින් අනිමිස ලෝචන භාවනාවෙහි යෙදීම ආදී පෙර පෙම් ජවනිකාවල නිරත වන ඈයෝ මේ දිනවලදී සුලභ වෙති.නොයෙකුත් ආලිංගනයන්ගෙන් යුක්ත අලි චර්යා රටා ප‍්‍රකටව දැක ගත හැකි ය. පිරිසක් ගොඩ බිම සිට සොඬ දිගුකර ජලය පානය කරන අතරම තවත් පිරිසක් දණමතක් ජලයේ බැස දිය බීමට සිතා ගත්තාක් මෙන් වැව් පිටියට බට වහා ජල තලය මධ්‍යයටම බසින්නෝය.ඇද හැළෙමින් පැවති මහා වරුසාව මුළුමනින්ම නොපායා, සිරි සිරි පොදයක වෙස් මාරුවක් ගත්ත ද එකඳු වන අලියෙක් හෝ එක් වනම වැව් දිය මතට නොපැමිණියේය. අසල වනාතේ සිට කුංචනාද කරමින් මද වේලාවක් නතරව සිටියෝ ය.වනාතේ සිට නඟනා කුංචනාද හඬ ළං ළංව පැමිණ වැව් පිටිය අසල දී එක්වරම නතර වූ අතර, මඳ නිහැඩියාවකින් ඉනික්බිතිව තනි අලියෙක් වැව් දිය කරා පැමිණියේය. ඒ හා සමඟම කුඩා කුඩා රංචු වශයෙන් පටන් ගෙන ගුණාත්මක - ව්‍යාප්තියක් පෙන්වමින් අලි - ඇත්තු වැව් දිය කරා පැමිණ දිය බීමේත්, දිය නෑමේත් නිරත වූහ.වැව වටා අරක් ගෙන නිරන්තරවම හක්කලං කරනා හීත සුළං දහරා පරයමින් වයස අවුරුදු එකත්, අවුරුදු පහත් අතර සීමාවේ පසුවන අලි පැංචෝ කෙළි කවට කමින් පසුවෙති.ඉඳින් එක් රංචුවක් තුළ මේ ආකාරයෙන් හෝ අලි පැංචන් දෙදෙනා, තුන්දෙනා බැගින් දැක ගත හැකි වීමම, අනාගතය දෙස බලා සතුටු විය හැකි කරුණක් නොවන්නේ ද? දිය කෙළියෙහි නිරත ඇතින්නන් අතුරින් බහුතරයක්ම පසු වනුයේ ගැබ්බර අවදියේ ය. රංචුවේ සෙසු ඥාති සහෝදරියෝ නිරන්තරවම එවැන්නියන් පිළිබඳව විශේෂ අවධානයකින් පසු වන්නා හ.දිය පානය කිරීමේ සහ කෙළි කවටකම් කිරීමේ අටියෙන් වැව් තෙරට පැමිණි කුඩා අලි රංචුව - දිය මතට සමීප වත්ම, ඉවුර මත ලැග හුන් කිඹුල් තඩියෙක් මහා හඬක් නඟමින් දිය දෙබෑ කර, “ජබුº...” හඩින් දියට පැන ගියේ අලි ඇත්තන් ගේ තරාතිරම දන්නා නිසාවෙන් විය යුතු ය. ඉන් කෝප වූ ඇතින්නියෝ ගෝරනාඩු කරමින් තම සිඟිති පැටවුන් සමීපයට ළං කර ගත්හ.රංචුවෙන් නික්මුණු ඇතින්නියක වහා දියට පැන සොඩින් ජලයට පහර දීමට පටන් ගත් අතර සෙසු ඈයෝ ද ඇය අනුකරණය කරමින් ම ජලයට බැස දියට පහර පිට පහර දීමට පටන් ගන්නා අතරම, ටිකෙන් ටික වැව මැද්දාවට සමීප වී නතර වූහ.අනතුරුව කුඩා වුන් මැදිවන සේ රවුමක් සෑදී, ජලය පානය කිරීමට සහ නෑමට පටන් ගත්ත ද, සෑම විටකදීම දිගු සොඬය ඒ මේ අත වනමින් දිය විසුරවමින් යළි යළිත් ජල තලයට පහර දුන් හ. ඉන් නොනැවතුණු ඔවුහු පා පහර දෙමින් ද ජල තලය කැලතූහ.මහා හඩින් ගෝරනාඩූ කළ හ. මේ සියල්ලම කරනා අතර තුරදීත් ඔවුන් ගේ අවධානය යොමු වූයේ කවය මැදට ව හිඳ අවිනිශ්චිතව පසු වූ අලි දූ - පතුන් කෙරෙහි ය.පැටවුන් මැදි කවයටම සීමා කර ගත් ඔවුහු, ඔවුනට අවැසි ආරක්ෂාව සඳහා ආරක්ෂිත පවුරක් හා සම රැකවරණයක් සැපයීමට තරමේ සැලකිලිමත් වූහ.කුඩා සිඟිත්තෝ ද මව් උණුහුමට තුරුලුව හිඳිමින් ජල පානයේ නිරත වූහ. නමුදු කෙළි කවටකමට නම් ඔවුනට ඉඩ හසර නොවූයේ කිඹුල් මාමා ගේ හැටි හොඳින් දත් මාපියන් නිසාය.කුඩා රංචු වශයෙන් හැසිරෙන අලි ඇත්තු බොහෝ විට නායිකාවක වටා ;රාක් වන්නාහ. වැවට බැසීමට පළමුව ඒ වටා ප‍්‍රදේශය වනාතේ සිටම නිරීක්ෂණය කරනා ඇය අනතුරක සේයාවක් නොදුටු කල පළමුව වැවට බැස සෙසු අයට වැවට බැසීමට සන්කරන්නී, වැවේ සිට ජලය පානය කරනා අතර තුර ද අවට පිළිබඳව නිරන්තර අවධානයෙන් පසුවන්නීය.රිසි සේ ජලය පානයෙන් අනතුරුව පිරිවර සමඟ වැව තුළින් ගොඩට පැමිණ, වැව් පිටියේ ඇති වැලි සහ ගස් සෙසු අය හා සමඟ සිත් සේ වත පුරා තවරා ගන්නීය.ඒ අතරතුර ජලය පානය කිරීමට අවැසි අය වෙතොත් නායිකාවගේ පූර්ණ අධීක්ෂණය යටතේ යළිත් වැවට බැස ජලය පානය කර පිරිස අතරට පැමිණීමට අවස්ථාව උදාකර ගත හැකි ය. පසුව ඇය ද අනෙක් අය හා සමඟ සිත් සේ දූවිලි නාන්නී ය.ගත පුරා දූලී නානා ඔවුහු ඉනික්බිතියෙන් නායිකාව පෙරටුව කැලයට ඇතුළු වෙති. තව ද සෑම විටකදීම, සෑම කි‍්‍රයාවකදීම නායිකාව පෙරමුණු ගන්නා අතර, පසුපසේ සිට රංචුවට ආරක්ෂාවත්, ඒ හා සබැඳි නිරීක්ෂණ කටයුතු සඳහා ද පසුපෙළ දෙවැනි නායිකාවක් සිටින්නී ය.ස්වකීය රංචුවේ සිටිනා පැටවුන් මෙන්ම ගැබ්බර ඇතින්නියන් ද පිළිබඳව නිරන්තරවම සිතනා නායක ඇතින්න, රංචුව අතර සිදුවන තෙරපුමෙන් ඔවුන් පීඩාවට ලක්වීම වළකනු වස් මඳක් ඈත්ව සිටින සේ ගැබ්බර ඇතින්නන්ට අණ කරන්නීය.එම අණ නොතකන ගැබ්බර ගැටිස්සියනට ගර්ජනා කර සිය හිසෙන් ඔවුන් තල්ලු කර මඳක් රංචුවෙන් ඈත් කිරීමට කටයුතු කරන්නීය. ඒ තෙරපීමෙන් විය හැකි පීඩාවෙන් ඇය මුදවන න්‍යායෙන් විනා අහිතකින් නම් නොවන්නේ ම ය.මෙකී අලි රංචුවක් සතු චර්යා රටා පිළිබඳව අධ්‍යයනයක නිරත වෙමින් වැව් පිටියක සිටි මා හට, මුහුණ දීමට සිදු වූ සිද්ධියක් නිසාවෙන් තවත් අපූර්ව වූ ආරක්ෂිත උපක‍්‍රමයක් පිළිබඳව තොරතුරු අනාවරණය කර ගැනීමට හැකි විය.වනාත දෙසින් මෑත් වී වැව කරා පැමිණෙමින් සිටි අලි රංචුවක් එක් වනම නතර වී විනාඩි දහයක පමණ කාලයක් සිටි අතර, ඒ සමඟම එකී රංචුව පැමිණි වනාත දෙසින්ම සපැමිණි තනි ඇතින්නක් ඔවුන් කරා පැමිණ එතැන් සිට පෙරමුණ ගෙන, අලි රංචුව මෙහෙය වූවා ය.ඇය පෙරටුව, නතර වී සිටි සෙස්සෝ ද වැවට බැස ජල පානයේ නිරත වූහ. කෙළිකවට කමින් පසු වූහ. නමුදු සෑම විටකදීම නායක ඇතින්නත්, කනිටු නායිකාවත් වරින්වර අවට නිරීක්ෂණ චාරිකාවක යෙදෙන්නාහ.විවෘත වැව් පිටියෙහි හිඳ එකී චර්යා රටාව අධ්‍යයනයේ නිරත වූ මා තම නිරීක්ෂණ පථයට හසු වූ සැණින් ම වාගේ ඊට විරුද්ධත්වය පානු වස් හීන් හඩින් කුංචනාදය නඟමින් මා දෙස නිහඬවම ඈ බලා සිටියා ය. අනතුරුව නායිකාව මූලිකව රැස් වූ සෙස්සෝ ද මා දෙසම බලා ගත් අත බලා ගත් වනම එක පෙළට සිටියේ, සිඟිති පැටවුන් දෙපා අතර රුවා ගනිමිනි.එය දිස් වූයේ ආක‍්‍රමණයකට සූදානම් වීමක් සේ ම ය. මා හිඳ සිටි ස්ථානයෙන් නැගිට පියවර දෙකක් පසු බැස නතර වන්නාහාම, ඔවුන් ද එකාවන්ව පියවර දෙකකින් මා දෙසට පැමිණ නතර වූහ. ඔවුනුත් නිහඬය හ. මම ද නිහඬ වූයේමී. විනාඩි පහක පමණ කාල පරාසයක් ගත විය. පසුබිමෙන් නැඟෙනුයේ එකම හඬක් පමණකි. අලි සිරුරුවලින් රූරා, ජලතලය වෙත වැටෙනා දිය බිඳුවල රාවය පමණි ඒ.මම යළිත් සිටි ස්ථානයෙන් පියවර දෙක තුනක් පසු බැස නතර වන්නාහාම, ඔවුන් ද එකා වන්ව පවුරක් හා සමව මට ළං වූ අතර පියවර දෙක තුනක් තබා නැවතුණහ.ඔය ආකාරයට මා ඔවුන් ගෙන් ප‍්‍රමාණවත් දුරක් ඈත් වූ බවටත්, තම රංචුව ආරක්ෂිත බවටත් ප‍්‍රමුඛත්වය ගෙන කි‍්‍රයා කළ ඇතින්න හට ඒත්තු ගියෙන්, යළිත් ස්වකීය පිරිවර හා සමඟ වැව කරා විත් සුපුරුදු ජල කී‍්‍රඩාවේ යෙදුණ හ.තවද පෙර සඳහන් චර්යාව හුදෙක් මා බිය ගන්වනු වස් කළ රඟපෑමක් වූවද, කදිම ආරක්ෂිත උපක‍්‍රමයක් බව ද මෙහිලා සඳහන් කළ යුතුම ය.සුපුරුදු හුදකලාවෙන්ම වැව කරා පැමිණි තනියා අනෙක් කවරදාකටවත් වඩා වෙනස් කි‍්‍රයාවලියක නිරත විය. ජලය පානයේ නිරත වන්නා සේම සොඬගින් ගත් දිය මුහුණ පුරාවට විසුරුවා ගනිමින් දෝවණය කිරීමේත්, දත් පිරිසුදු කිරීමේත් ප‍්‍රමුඛතාවයක් පෙන්නුම් කළේ ය.අප දත් මැදීමට භාවිත කරනා බුරුසුව හා සමැව ස්වකීය සොඬ අග මුව පුරා යවමින් දත් පිරිසුදු කර ගැනීමේ නිරත වූ අතරම, අප මුහුණ සෝදනා ආකාරයටම ඔහු ද මුහුණ සේදීමේ නිරත විය. සැබැවින් ම එකී චර්යයා රටාව අපූරුය. ඒ සෑම කටයුත්තක් අතරතුරම සොඬගින් ගත් දිය පහරකින් මුහුණ පුරා ජලය තවරා ගන්නටත් අමතක නොකළේය.අනතුරුව සිටි ස්ථානයෙන් වැවට බැස දිය පීරමින් ඉදිරියට ගමන් කළ හේ වැව මැද තිබූ දිරා ගිය ගසක කඳෙහි මුහුණ අතුල්ලමින් බොහෝ වේලාවක් පිරිසුදු වීමේ කටයුතුවල නිරත වෙමින් සිත්සේ නාගත්තේය.පැයකට ආසන්න කාලයක් මුහුණ සේදීමේ නිරත වූ මොහු එකඳු ජල බිඳුවක් හෝ ඇඟට ඉස නොගැනීම වූ කලී වෙනත් වන අලීන්ගෙන් වෙන් ව මෙකී තනියා වෙතින් ම මා දුටු සුවිශේෂි චර්යා රටාවකි.සිත් සේ මුව දොවා ගත් තනියා ගේ සිත අනතුරුව යොමු වූයේ දිය කෙළියේ නිරතව සිටි කුඩා අලි රංචුවක් කෙරෙහි ය. එකී රංචුවෙහි සිටි නාඹර ඇතින්නක දෙසට ඇස යොමුකරමින් එහේ කොන - මෙහේ කොන ගාටමින් උන් තනියා සවස් වත්ම ඇය කරා සුලලිතව පා තැබූයේ, ඇය කෙරෙනුත් පිළිගැනීමේ බැල්ලමක් යොමු වූ නිසාවෙන් ය.නැතිනම් යළිත් වැවට බැස්සේ කුමකට ද? ස්වකීය සා පවස නිවාගන්නා අටියෙන්වත් ද? මසිතෙහි ඇති වූයේ සැකයකි. මන්ද යත් මේ සා විසල් වැව් තලයේ දිය බීමට කොතෙකුත් ස්ථාන තිබුණ ද තනියා තෝරා ගත්තේ යට කී ඇතින්නියන් ගැවසුණු ප‍්‍රදේශයම ය.එම ප‍්‍රදේශයට විත් ජලයට බට තනියා මද වේලාවක් ඕනෑවට - එපාවට මෙන් දිය කටවල් දෙක තුනක් සොඬගින් ගෙන මුවට විද ගත්ත ද සිත තිබුණේ වෙනතක ය. එය කදිමට ඒත්තු යන ආකාරයේ හැසිරීමකි ඔහුගෙන් ප‍්‍රකට වූයේ.ඔවුනොවුනට සමීප වූ අලි සබැඳියෝ පෙම්වතුන් වීමට ගත වූයේ නිමේෂයකි. ඔවුනොවුන් සොඬ පටලවා ගනිමින්, නගුටුවලින් අදිමින් සහ සොඬගින් සිරුරු ස්පර්ශ කරමින්, කෙළි දෙළෙන් පසුවෙමින් හිස් එකිනෙකට සමීප කර ගෙන අව්‍යක්ත හඬ සන්වලින් කතා බහේ යෙදුණහ.මේ අතර ඒ පෙම්වතුන් දෙදෙනා වට කර ගත් ඥාති හූ ඔවුන් වැව මැදට රැගෙන විත් මහා හ¾ඩින් කුංචනාද කරමින් ම, පෙම්වතුන් දෙසට දිය ඉසීමට පටන් ගත්හ. එකී සංග‍්‍රහ බුක්ති විඳිමින්ම, සිත් සේ ජල ස්නානයේ යෙදුණු පෙම්වතා, ඥාතින් හා සමඟ කවට කමින් ද පසු වූහ.බොහෝ වේලාවක් ජල කී‍්‍රඩාවේ යෙදෙමින් සිට සතුටු වූ ඔවුහු අනතුරුව වැවෙන් සමු ගන්නට සිතුවේ එළඹෙන රාති‍්‍රයේ සුන්දරත්වයේ මිහිරියාව සිත් සේ විඳගැනීමට විය යුතු ය.ඉනික්බිති ඔව්හු ජලයෙන් නික්මී වැව් පිටියට පිවිස දූවිලි නෑමෙහි නිරත වූහ. අලි ඇතුන් ප‍්‍රමුඛ වනජීවී ප‍්‍රජාව දූවිලි, මඩ ආදිය වත පුරා තවරා ගනී. වනාන්තරයට අරක් ගත් කිනිතුල්ලන් ගේ කෘර ප‍්‍රහාරයෙන් බේරෙන්නට එය ම කදිම ශාරීරිලේපනයක් බව ඔව්හු හොඳ්‍රකාරවම දනිති.මෙවන් වූ ආලවන්තකම් වනාතේ සතිය හමාර හෝ ඇතැම් විට ඉනුත් දිගු දින කිහිපයක්ම පැවැතෙන අතර පසුව ඇතින්න යළිත් තම සහෝදරියන් වෙතට පැමිණෙන්නීය.මේයාකාරයේ පෙම්වත් යුවළක්, ස්වකීය පේ‍්‍රම චාරිකාව පුරාවටම හුදෙකලා වීමට රුචිකත්වයක් දක්වති. මන්ද යත් පුන පුනා සඳහන් කළ ආකාරයේ නිදහස් ජීවිතයකට වනාන්තරය තුළ දී ඉහළ අගයක් ලබා දී ඇති නිසාය.එකී වාතාවරණයක් තුළ දවසැරිය ගත කරනා සමස්ත වන ජීවීන්ගේම මුඛ්‍ය පරමාර්ථය වනුයේ නිහඬතාවය රජ කරනා සහ ස්වකීය අනන්‍යතාවයට ගරු කරනා පිරිසක් සිටින පරිසරයක ගත කළ හැකි ජීවිතයකි. ඉඳින් ඔවුන් සතු එකී අයිතියට, අපි ගරු කළ යුතු වන්නෙමු.සඳමල් රශ්මී ශී‍්‍ර බුද්ධික වනජීවි නියාමක, ලුණුගම්වෙහෙර ජාතික වනෝද්‍යානය</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=as0812143</link>
    <topic>වළං කරත්තේ ගමන් කතන්දරේ</topic>
    <author>- ඉසවි ඡායාරූප - දුෂ්මන්ත මායාදුන්න</author>
    <content>අපි කොළඹ දැක්කේ අදයි නැගෙනහිර දරුවෝ කියතිවනාන්තරේ මහ ඇත්තෝවළං කරත්තේ ගමන් කතන්දරේ“කොහු මෝල”ගුරුතුමාට ආච්චිගෙන් ලැබුණු කජු පාර්සලයමවුපියන්ට නොසැලකුවොත් පසුතැවිලිවෙන්නම වෙනවාමේ වතාවේ අපි දුප්පත් නංගිලා මල්ලිලාට පොත් දුන්නාදිනය හරිහැටි මතක නැතත් එදින සිකුරාදා දවසක් බවනම් මතකය. වේලාව දහවල් දොළහට පමණ ඇත. කොළොම්පුරේ අපට කලකින් දකින්නට නොලැබෙන මේ සිද්ධිය අප දුටුවේ ගල්ගමුවේ සිට මොරගොල්ලාගමට යන අතරමඟදීය.පාර අයිනේ ඇති බෝ සෙවණක ගාල් කෙරුණු කරත්තය පුරවා ඇත්තේ හට්ටි, මුට්ටි, වළං ය. කරත්තයේ බැඳ සිටි ගොන්නාම්බා අසල කැලයක දිගේලි කර ඇත. කරත්තයේ අයිතිකරුවන් යැයි සිතිය හැකි දෙදෙනාගෙන් අයෙක් කරත්තය අසලම තාර පාරේ ඇනතියාගෙන වාඩිගෙන සිටී.අපි ඔහු අසලට කිට්ටු කළෙමු. නැහැයට දැනෙන්නට වූයේ කරෝල හොද්දක සුවඳකි. අවුරුදු හැටක පමණ වයසැති අයකු බෝ සෙවණේ ළිප් බැඳ බත් ව්‍යංජන පිසී.ඒ අසල පිංචි හිරමණයක්, වතුර බාල්දියක්, පොල් මිරිකන මැටි කෝප්පයක්, නෑඹිලියක් ආදි අඩුමකුඩුම රැසකි. ළිප මත ඇත්තේ ඉදෙන ව්‍යංජනයකි. කොටින්ම එතැන වූයේ ජංගම මුළුතැන්ගෙයකි.“මාමා මේ කොහේ ඉඳලා එන ගමන් ද?”පිනා නයිදේ“මං මේ මොරගොල්ලාගමට යන ගමන්. මේක තමයි මගේ රස්සාව. මං ඉන්නේ ගල්ගමුව පාලුගම කැලේගම පළාතේ. අපේ ගමේ තාමත් කැරෙන්නේ වළං රස්සාව.මං අවුරුදු තිහේ වගේ ඉඳන් වළං හදනවා. කරත්තයේ වළං අරගෙන විකුණන්න යන්න වෙලා නම් දැන් අවුරුදු ගාණක් වෙනවා.ගමේම අය හදන වළං මුට්ටි අරගෙන මං මෙහෙම යනවා. මගෙ වයස දැන් අවුරුදු හැටක් විතර ඇති මයෙ හිතේ. දරුවෝ නම් මහ ගොඩක් නෑ.එක කෙල්ලෙකුයි කොල්ලෝ දෙන්නෙකුයි ඉන්නවා. එක කොල්ලෙක් නම් අසනීප ගතියෙන් ඉන්නේ. කන් ඇහෙනවා අඩුයි. එයා මගෙත් එක්ක වෙළෙඳ්‍රමේ එනවා.ඊයේ දවල්ට කාලා කැලේගමින් පිටත් වෙච්ච ගමන්. මේ ගමනට දවස් තුන හතරක් යනවා. ආඩියාගල ගමට යනතුරුම අපි යනවා. කෑම බීම උයාගෙන කනවා. අවුරුදු ගාණක් මේ පාරෙම ගිහිල්ලා හුරුපුරුදු දන්න අඳුනන අය ඉන්නවා. ගොන්නාම්බවත් කොහේහරි දිගේලි කරනවා.වතුර ගන්න පුළුවන් තැනෙක තමයි නතර වෙන්නේ. මහගොඩක් ජාති උයන්නේ නෑ. එක බතකුයි හොද්දකුයි හදාගන්නවා. ඒකට වම්බොටු මාළුමිරිස් කරවල ඔක්කොම දාලා උයා ගන්නවා.ඒ අවශ්‍ය කරන පහේ ආම්පන්නත් අරගෙන එන්නේ. දැන් මේ උයන්නේ වම්බොටු වෑංජනයක්.පිනා නයිදේ මාමා අපත් සමඟ ගතකරන අතරතුරම ළිපේ ඇති ව්‍යංජනය ද හැඳි ගා බලයි. ඔවුන්ට ජීවිතයේ මහා ලොකු බලාපොරොත්තු නැති සේය.වළං කරත්තයේ දමාගෙන එන සහ කොට්ට පැදුරු රෑ වුණ විට කොහේ හෝ අගුවක දමාගෙන නිදා ගනී.යළිත් පාන්දරින් ගමන පිටත් වේ. පිනාහාමි මාමා කියන විදිහට මීට අවුරුදු දහපහළොවකට ඉස්සර වළඳක මිල ශත හැත්තෑපහක් පමණය.අතරමඟදී බතක් පිසෙද්දී.....දැන්නම් සාමාන්‍ය තරමේ ලොකු වළඳක් රුපියල් එකසිය පනහක් පමණ වේ.“මම කැලේගම ඉඳලා ගමින් ගමට යනවා. මේ ගමනට සතියක් හමාරක් විතර යනවා. මේ යන ගමනෙදි අපිට ගම් හයක් පමණ හමුවෙනවා.මං දැන් මේ රස්සාවටම හුරුවෙලා ඉන්නේ. මේ හොයා ගත්ත කීය හරි අපිට ජීවිතේ ගෙවා ගන්න ඇති.පිනා නයිදේ මාමා මේ ගෙවන ජීවිතේ ගැන තෘප්තිමත්ව කතා කරයි. උයා ගත් වත හා මාළුව ඔහුට කන්නට හැර අපි අපේ ගමන පිටත් වුණෙමු.- ඉසවි ඡායාරූප - දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=as0812144</link>
    <topic>“කොහු මෝල”</topic>
    <author>පෙ‍්‍ර්මදාස මානවඩු බටපොළ</author>
    <content>අපි කොළඹ දැක්කේ අදයි නැගෙනහිර දරුවෝ කියතිවනාන්තරේ මහ ඇත්තෝවළං කරත්තේ ගමන් කතන්දරේ“කොහු මෝල”ගුරුතුමාට ආච්චිගෙන් ලැබුණු කජු පාර්සලයමවුපියන්ට නොසැලකුවොත් පසුතැවිලිවෙන්නම වෙනවාමේ වතාවේ අපි දුප්පත් නංගිලා මල්ලිලාට පොත් දුන්නාගුරු සේවයේ රසකතාඑක්දහස් නවසිය පනස් පහ වර්ෂය, දකුණු පළාතේ ගින්තොට ප‍්‍රදේශයේ මිශ‍්‍ර පාසලක පූර්ව ජ්‍යෙෂ්ඨ පන්තියේ උගෙනුම ලැබූ නව යෞවනයන්ගේ ස්වර්‍ණමය අවධියක් විය.වඳුරඹ මැදි මහ විදුහලෙන් පේරාදෙනිය සරසවියට පිවිස උපාධිධරයකු ලෙස පළමු පත්වීම ලැබ මෙම පාසලට පැමිණි පදුම සේන ගුරුතුමා, මෙම පාසලේ විදුහල්පතිතුමාගේ ගෝලයකුවීම විදුහල්පතිතුමාගේ අමන්දානන්දයට හේතුවිය.පදුමසේන ගුරුතුමා ගණිත විෂයය කෙරෙහි සිසුනගේ අවධානය යොමුකරගනු ලැබුවේ විස්මය දනවන අයුරෙනි. කෝපයට පත්වූ කළ යටිතොල දික්වන මුහුණ රතුවන මෙම ගුරුතුමාගේ ඇසුර ළමෝ මහත්සේ පි‍්‍රය කළහ.පාසලට එන පාර දෙපස පල්ගඳින් යුතු පොල්ලෙලි වළවල් සමූහයකි. ඒ අසල කුඩා නිවෙසක දරුවන් හත් අට දෙනකු ඇති දිළිඳු මවක් වෙසෙන්නීය. ඇය කලහකාරී නිරතුරුව සණ්ඩුවට ඇඳෙන කටකාරියකි.ළමයින් අතර ඇය හැඳින්වෙනුයේ “කොහුමෝල” නමිනි. ඇය එය නොදනී. එම නාමය ඇයට පටබඳීනු ලැබුවේ කවර හෝ ශිෂ්‍යයකු විසින් වුවද එය කවදා කවුරුන් විසින් පටබඳිනු ලැබුවාදැයි නොදනී.ඇයට ඇති අකැමැත්ත නිසා ළමෝ ඇය දුටුකල ඇසෙන නොඇසෙන හඩින් කොහුමෝල යැයි කොඳුරා සතුටක් ලබති.දිනක් ගණිත විෂය සඳහා පූව¢ ජ්‍යෙෂ්ඨ පන්තියට පැමිණි පදුමසේන ගුරුතුමා ඉතා කඩිසරව විෂයයට අවතීර්ණ විය.ව්‍යාපාර වස්තු ගණනක් කළු ලෑල්ලේ සටහන් කළ ගුරුතුමා ළමයින්ට උදාහරණයක් ඉදිරිපත් කළේය.උදාහරණය වූයේ කොහු මෝලකි. ළමෝ සාවධානව අසා සිටිති. ඔන්න “කොහුමෝල” මගේ යැයි ගුරුතුමා කී කල නොසන්සුන්වූ ශිෂ්‍යයෝ පන්තිය පෙරළෙන තරමේ සිනහ හඬ නගන්නට වූහ. ගුරුතුමාට සිනාහඬ නතර කළ නොහැක.අතේ වූ හුණුකූර මේසය මතට වැරෙන් දමා ගැසූ ගුරුතුමා තරහයෙන් පිපිරෙමින් පන්තියෙන් බැහැර විය.ගුරු විවේකාගාරයට ඇතුළු විය. නොසන්සුන් තාවයෙන් පසුවන පදුමසේන ගුරුතුමාගෙන් කරුණු විමසා දැනගත් විදුහල්පති තුමා “ඇයි මනුස්සයෝ කොහුමෝල තමාගේ” කීවා නම් උන් හිනා නොවී සිටීදැයි අසා ඇත.මෙම කරුණ වඩාත් ආස්වාදජනක වූයේ ළමයින් පමණක් දැන සිටි රහස ගුරු මණ්ඩලය ද දැන සිටීමයි.පෙ‍්‍ර්මදාස මානවඩු බටපොළ</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=as0812145</link>
    <topic>ගුරුතුමාට ආච්චිගෙන් ලැබුණු කජු පාර්සලය</topic>
    <author>විශ‍්‍රාමලත් ආචාර්ය, ඩී.එන්.දිසානායක කොස්වත්ත, බිංගිරිය.</author>
    <content>අපි කොළඹ දැක්කේ අදයි නැගෙනහිර දරුවෝ කියතිවනාන්තරේ මහ ඇත්තෝවළං කරත්තේ ගමන් කතන්දරේ“කොහු මෝල”ගුරුතුමාට ආච්චිගෙන් ලැබුණු කජු පාර්සලයමවුපියන්ට නොසැලකුවොත් පසුතැවිලිවෙන්නම වෙනවාමේ වතාවේ අපි දුප්පත් නංගිලා මල්ලිලාට පොත් දුන්නාගුරු සේවයේ රසකතාඑක් දහස් නවසිය හැටේ වර්ෂයේ වයඹ පළාතේ වීරපොකුණ, මානෙලෙම්බුව ප‍්‍රදේශයේ රජයේ පාසලක සේවය කළ සමරජීව ගුරුතුමා දරුවන් දෙදෙනකුගේ පියෙකි. හෙතෙම පෙනුමෙන් කඩවසම් තරුණ ගුරුවරයකු විය.මොහු පාසලේ සේවය කළේ අසල නිවසක නවාතැන් ගෙනය.අටවැනි පන්තිය බාරව කටයුතු කළ මොහුගේ පන්තියේ සිටි සිරියාවතී මනා රූ පසුවකින් යුත් ශිෂ්‍යාවක් වූ අතර ඈ තම ගුරුතුමා කෙරෙහි රහසිගතව සිත් බැඳගත්තේ ඔහු දරුවන් දෙදෙනකුගේ පියකු බැව් නොදැනය.ගෙදර දොර උයන පිහින රසවත් කෑම කාහටත් හොරා මුල් බැඳ ගෙනැවිත් ගුරුතුමාට දීම සිරියාවතී ගේ සිරිතක් විය.සිරියාවතීගේ සිතෙහි ඇති කූට උපක‍්‍රම නොදත් සමරජීව ගුරුතුමා ඒ සෑම දෙයක්ම රස කර කර භªක්ති වින්දේය. මේ සියලු දේ ඉවෙන් මෙන් දැන සිටි සිරියාවතී ගේ ආච්චි ඈ ගැන නිතරම සෙවිල්ලෙන් පසුවූවාය.දිනක් තම මව්පියන් කුලී වැඩකට ගිය අවස්ථාවක් බලා සිටි සිරියාවතී තම ආච්චිට හොරා ගෙදර තිබූ කජු ඇට, මල්ලකට පුරවාගෙන එය තැලීම සඳහා අවශ්‍ය උපකරණ ද රැගෙන අසල කැලයකට ගියේ කාහටත් හොරාය.මේ සිද්ධිය රහසිගතව බලා සිටි සිරියාවතී ආච්චි ද ඈ කැලයට යන අතරතුර සෙමින් සීරුවේ ඇය පසුපස කැලයට පියමැන්නේ තම මිනිපිරිය කරන කියන දෑ දැක ගනු රිසියෙනි.ගලක් උඩ තබා කජු ඇට තලන සිරියාවතී දුටු ආච්චිට යක්ෂාරූඪ විය.ඈ ඒ ගැන සිරියාවතීගෙන් ප‍්‍රශ්න කළ විට දැන ගන්නට ලැබුණේ තම ගුරුතුමා කජු කෑමට මහත් ආශාවක් දැක්වූ බැවින් ඔහුට දීමට කජු තැලීමට පටන් ගත් බවය.මේ ගැන වැඩිදුර ප‍්‍රශ්න කිරීමේ දී කජු තැලීම ඉවතලා ගෙදර දිවගිය සිරියාවතී කිසිත් නොදන්නාක් මෙන් පසුවූවාය.කජු මද තලා පාර්සලය බැඳගත් සිරියාවතීගේ ආච්චි එය රැගෙන පසුදා පාසලට ගියේ කජු පාර්සලය සමරජීව ගුරුතුමාට දීමේ අටියෙනි.උදය පාසලේ ආරම්භක රැස්වීම අවසන් වී ගුරු භවතුන් හා සිසුන් පන්තිවලට යෑමට සූදානම් වෙද්දී කජු පාර්සලය තම අතින් සමරජීව ගුරුතුමාට දීම යෙහෙකැයි සිතූ සිරියාවතීගේ ආච්චි සමරජීව ගුරුතුමා කැඳවා “මෙන්න මහත්තයො දුව මොකද මම මොකදැයි” කියමින් කජු පාර්සලය සමරජීව ගුරුතුමා අත තැබුවේ අවට සිටියවුන් සිනහ ගන්වමිනි.මෙම සිද්ධියෙන් පසු සිරියාවතී ගේ පාසල් ගමනද නතර විය.විශ‍්‍රාමලත් ආචාර්ය, ඩී.එන්.දිසානායක කොස්වත්ත, බිංගිරිය.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=as0812146</link>
    <topic>මවුපියන්ට නොසැලකුවොත් පසුතැවිලිවෙන්නම වෙනවා</topic>
    <author>සාකච්ඡා කළේ රමණී සුබසිංහ ඡායාරූපය - සුදම් ගුණසිංහ</author>
    <content>අපි කොළඹ දැක්කේ අදයි නැගෙනහිර දරුවෝ කියතිවනාන්තරේ මහ ඇත්තෝවළං කරත්තේ ගමන් කතන්දරේ“කොහු මෝල”ගුරුතුමාට ආච්චිගෙන් ලැබුණු කජු පාර්සලයමවුපියන්ට නොසැලකුවොත් පසුතැවිලිවෙන්නම වෙනවාමේ වතාවේ අපි දුප්පත් නංගිලා මල්ලිලාට පොත් දුන්නාකුප්පියාවත්ත ජයශේඛරාරාම විහාරවාසී ගෞරව ශාස්ත‍්‍රවේදීමාවරලේ භද්දිය හිමිබුදුරජාණන් වහන්සේ ගේ ධර්ම දේශනා සෑම මොහොතකම අප ගේ ජීවිතය වඩාත් නිවැරැදි කරන්නට සමත් වන උදාරතර වූ මඟ පෙන්වීම්වලින් යුක්තය.වරෙක අප ගේ අධ්‍යාත්මික ජීවිතය සහ පරලොව ජීවිතය ඉතාම නිවැරැදිව ගොඩනඟාගන්නට මඟ කියාදෙන උන්වහන්සේ තවත් අවස්ථාවක අප ගේ මෙලොව ජීවිතයේ දී සිදුවන ඉතාම කුඩා වැරැදිවලින් පවා අත්මිදී නිවැරැදි මිනිසුන් බවට පත්වෙන්නට මාර්ගය පෙන්වති.අද දවසේ ද ඔබේ අවධානය යොමු කෙරෙන්නේ මෙලොව ජීවිතය වඩාත් නිවැරැදි කර ගන්නට, මනුෂ්‍යත්වයෙන් පරිපූර්ණ වූ මිනිස් ජීවිතයක් අත්පත් කරගන්නට උපකාරී වන කරුණු කිහිපයක් පිළිබඳවය.”යමෙක් බොහෝ ධන ධාන්‍ය ඇත්තේ, ජරාපත් වූ හෙවත් වයෝවෘද්ධ බවට පත්වුණු, ලෙඩරෝගවලට ලක්වුණු, පහව ගිය යොවුන් බව ඇති මව හෝ පියා හෝ පෝෂණය නොකෙරේ ද ඔහු වසලයකු බවට පත්වන්නේ ය” යනුවෙන් බුදුරජාණන් වහන්සේ දේශනා කර ඇත. අපට මේ ලෝකයේ එළිය දකින්නට, අද දවසේ කරන සියලුම වික‍්‍රමයන් කරන්නට අවකාශය සලසා දුන්නේ අප ගේ මව්පියන් ය.අද ඔබ ධනවතෙක් වන්නට ඇත. ශරීර සෞඛ්‍යයෙන්, ශක්ති සම්පන්න බවින් යුතුව ඇත. අම්මට, තාත්තට වඩා දැන උගත්කමින් ද වර්ධනය වන්නට ඇත. එම කරුණු වලින් සම්පූර්ණ වීමෙන් පමණක් ඔබ උසස් පුද්ගලයකු බවට පත්වන්නේ නැත.එය දියුණුවේ එක් පැතිකඩක් විය හැකිය. ඔබ මනුෂ්‍යත්වයෙන් උසස් තැනැත්තකු බවට පත්වන්නේ ඔබට එතැනට එන්නට මඟ පෙන්වූ, එතෙක් ඔබ පෝෂණය කළ, මවට සහ පියාට දක්වන සැලකිලි හා සංග‍්‍රහය මතය.යමෙක් ධන ධාන්‍යයෙන් ආඪ්‍යව සිටිනා අවස්ථාවක, ප‍්‍රාමාණික වැටුපක් ලබනා මොහොතක කායිකවත්, මානසිකවත් වැහැරී ගිය දුප්පත් මවුපියන් පෝෂණය නොකරන්නේ නම්, ඔවුන් ආරක්ෂා නොකරන්නේ නම් ඔහු වසලයකු බවට පත්වෙන බව බුදුරජාණන් වහන්සේ දේශනා කර ඇත.සැබැවින්ම වසලයන් නොවන කිසිවකුට තමන් ගේ ආදරණීය අම්මා, තාත්තා අමතක කළ නොහැක. එය කළ හැකිවන්නේ වසලයකුටම පමණි. දැන උගත්කම් ඇති වත් පොහොසත්කම් ඇති දරුවන් සුවිසල් මැදුරුවල කල් ගෙවද්දී ඔවුන් ගේ මවුපියන් මහලු නිවාසවල තනිවී සිටින ආකාරය අද දවසේ සුලභ දසුනකි. බුදු දහමට අනුව එවැනි දරුවන් මිනිසුන් යන නාමයට ද සුදුසු නැත.අද දවසේ ඔබ ගේ සියලුම ශක්තීන් ගොඩනඟාගන්නට හැකි වූයේ අම්මා සහ තාත්තා නිසාය. ඔවුන්ට අවශ්‍ය වූයේ නම් කුස පිළිසිඳගත් දාම ඔබ විනාශ කර දමන්නට තිබිණි. කොතරම් ආර්ථික අපහසුතා තිබුණත්, ප‍්‍රශ්න ගැටලු තිබුණත් ඔවුන් එය කළේ නැත. සැම මොහොතකම කල්පනා කළේ ගහට ගෙඩි බර නැති බවය. වැල කුඩා වුවත් එහි හටගන්නා විශාල ගෙඩි වැලට බර නැත.මවු කුසහොත් දා පටන් ඔබේ මවුපියෝ සිතුවේ ද එලෙසය. එසේ කල්පනා නොකළා නම් මිනිසුන් ලෙස ඔබ මෙලොව එළිය දකින්නේ නැත. අප කයින් වැඩෙන විට අපට ජීවය දුන් මවුපියෝ දුබල වෙති. අප මනසින් වර්ධනය වන විට ඔවුන් ගේ මානසික මට්ටම දුර්වල වේ. අප ගේ බුද්ධිය, නුවණ දිනපතාම වර්ධනය වේ. ඔවුන් ගේ ඥානය වැඩෙන්නට තිබුණු කාලය දැන් අවසන්ය.අපට ධනය හරිහම්බ කරගැනීමේ හැකියාව තිබුණත් තමන් වෙනුවෙන් ධනය උපයා ගන්නට ඇති ශක්තිය ඔවුන්ගෙන් ගිලිහී ගොස් අවසන්ය. බුදුරජාණන් වහන්සේ ඔබට උගන්වන්නේ ආර්ථික වශයෙන්, භෞතික වශයෙන් දිය යුතු සෑම සංග‍්‍රහයක්ම මවුපියන්ට ලබාදෙන ලෙසය. එය සැමදෙනාගේ ම වගකීමයි.ධනය තිබියදීත් මවට පියාට නොසලකන්නේ නම් ඔහු මනුෂ්‍යත්වයෙන් පිරිහී ගිය කෙනෙකි. මිනිස් ආත්මයක ඉපැදුණත් මිනිසත්කම් පෝෂණය කරගත නොහැකි වූ දුර්වල වසලයෙකි. අද එවැනි වසල ගතිගුණවලින් පිරුණු දරුවන් මේ විවෘත වෙළඳපළක් සහිත සමාජයේ සුලභය. මහලු නිවාසයන්හි පිරී ඉතිරී සිටින්නේ දුප්පත් දරුවන් ගේ මවුපියන් නොවෙති. ආර්ථික වශයෙන් ශක්තිමත් දරුවන් ගේ මවුපියන් ය.නිවෙසේ සිටිනවාට වඩා නිදහසේ සිය වයෝවෘද්ධ මවුපියන්ට එහි වාසය කළ හැකි බවට ඔවුන් නිදහසට කරුණු කියති. මෙය ඉතාම වැරදි ආත්මාර්ථකාමී ප‍්‍රකාශනයකි. සෑම අම්මා කෙනෙක්ම, සෑම තාත්තා කෙනෙක්ම කැමැති දරුවෝ දකිමින් සිටින්නටය, එපමණක් ද නොවේ. දරුවන් දියුණු වෙනවා දකිමින් දරුවන් ගේ ද දරුවන් ගේ මුහුණු දකින්නට ය.ඔවුන් ගේ සුරතල් විඳින්නටය. වයෝවෘද්ධ මවුපියන් ගේ එකම සැනසීම දරුවන් ගේ සෙවණේ එක මොහොතක් හෝ ඉන්නට ලැබීමය. ඒ සැනසීම ඔවුන්ට නොදී එක තැනකට කොටුකර තවත් එවැනිම දුක්විඳින, අසහනයෙන් ජීවත්වන පිරිසක් අතරට ඇද දැමීම නොගෙවිය හැකි පාප කර්මයකි.ඔවුන් ඔබ කුඩා කාලයේ රැකබලා ගත්තේ මොනතරම් පරෙස්සමට ද? සීතලෙන් උණුසුමෙන් ආරක්ෂා කරගත්තේ මොන තරම් ආදරයෙන් ද? තමන් ගේ කුස හිස්ව තිබිය දී ඔබේ කුස පුරවන්නට ඒ අම්මා, තාත්තා මොනතරම් වෙහෙසෙන්නට ඇතිද? වයසට ගිය මව්පියන් තනිකර දමා ධනපතියෙක් ලෙස ඉහළින් වැජඹුණත්, සමාජයේ ප‍්‍රශංසා ලැබුණත් ඔබට අධ්‍යාත්මිකව සතුටු විය නො හැකිය.මවුපියන් නොසලකා හැරියේ නම් මිය යන්නට මොහොතකට පෙර හෝ ඔබ ඒ ගැන සිතා පසුතැවෙන කෙනකු බවට පත්වීම වැළැක්විය නොහැකිය. කිසි කලෙකවත් එවැනි අවාසනාවන්ත ඉරණමක් ඔබේ ජීවිතයට අත් ;නාකර ගැනීමට ඔබ සිතට ගත යුතුය. අම්මාට, තාත්තාට ලෙඩට දුකට පිහිටවන්නේ නම්, මහලු වූ කල කවා පොවා රැකබලා ගන්නේ නම්, ඔවුන් තනි නොකරන්නේ නම් සැබැවින්ම ඔබ උතුම් ගුණයෙන් හෙබි දරුවකු වනු ඇත.බුදුරජාණන් වහන්සේ වසල සූත‍්‍රයේ දී තවදුරටත් මව පියා කෙරෙහි දරුවන්ගේ වචන පවා නිවැරැදි කරන්නට උත්සාහ ගෙන ඇත. යමෙක් සිය මවුපියන්ට හෝ නැන්දා මාමට හෝ හිංසා කරනවා ද, ඉතාම කඨෝර වචන භාවිත කරමින් කෝපය උපදවන්නේ ද ඔහු වසලයකු බවට පත්වන්නේ ය යනුවෙනි.ඇතැම් අය මිල මුදලින්, ආහාර පානයෙන්, බේත් හේත්වලින් කලට වේලාවට සිය මවුපියන් පෝෂණය කරති. ඇප උපස්ථාන කරති. යුතුකම් නොපිරිහෙළා ඉටු කරති. එහෙත් බොහෝ දෙනා සිතා නොබැලීමෙන් කරන වරදක් ද වේ. එනම් මවුපියන් වචනයෙන් රිදවීමය. ඔවුන්ට හිංසා පීඩා සිදු කිරීමය. ඇතැම් දරුවන් කෝපය උපදවන නපුරු වදනින් මවුපියන් අමතනු අපි අසා දැක ඇත්තෙමු.ඔබ පුංචිම කාලයේ ඒ ආදරණීය අම්මා ඔබට කිරි ටික පෙවූයේ කෙසේද? ඔබ ආමන්ත‍්‍රණය කළේ මොන තරම් මියුරු වදනින් ද? මගේ රන්කැටියා, මගේ සුදු දුව, මගේ පණ වැනි ආදරණීය වදන් ඒ අතර වේ. එපමණක් ද නොවේ. ඇය ගේ ළයට තුරුලු කර ඔබට උණුසුම දුන්නේය. ආරක්ෂාව සැපයුවේය. ඔබේ ආදරණීය තාත්තා ගේ ආදරය ද සුළුපටු වන්නේ නැත.කර මත හිඳුවා, ඔබව තුරුළු කර ගේ වටා, වත්ත පුරා ඇවිදිමින් ඔබ මොනතරම් සතුටු කරන්නට ඇති ද? එවන් මවුපියන්ට අද දවසේ දී දඬු මුගුරුවලින් හිංසා කරනවා නම් උපදින හැම භවයකදී ම ඒ පවෙහි ප‍්‍රතිවිපාක විඳින්නට සිදුවනු ඇත. උතුම් දරුවකු ලෙස ඉපැදී තිබුණත් මවුපියන්ට හිංසාකර තිබේ නම්, ඔවුන් ගේ සිත කෝපයෙන් රත්කර තිබේ නම් ඔබ මියයන්ගේ වසලයකු ලෙසය.බුදුරජාණන් වහන්සේ ගේ අග‍්‍රශ‍්‍රාවක වහන්සේ දෙදෙනාගෙන් එක් නමක් වූ මුගලන් මහරහතන් වහන්සේ එක් භවයක බිරිය ගේ කීම අසා සිය අන්ධ මවුපියන්ට දඬුමුගුරුවලින් පහර දීමේ පාප කර්මයට ප‍්‍රතිවිපාක රහත් බව ලැබී තිබිය දී ද විඳින්නට සිදුවිය.පෙර බවයක මේ තරුණයා දෙනෙත් අඳ මව්පියන් කැලයට ඇදගෙන ගොස් සොරු පහරදෙන බව හඟවා ඔවුන් දෙදෙනාට දඬුමුගුරුවලින් පහර දුන්නේය. ඒ මොහොතේ තමන්ට පහර දෙන්නේ තමා ගේ ම පුතා බව නොදැන මේ අම්මයි, තාත්තයි මෙසේ පැවසූහ.”පුතේ සොරු අපට පහර දෙනවා. පුතා බේරී පලා යන්න. අපි මැරුණත් කමක් නෑ” මේ වදන් ඇසීමත් සමඟ තරුණයා ගේ සිත වේදනාවෙන් පීඩාවට පත් විය. නැවත වතාවක් සොරු පන්නා දැමූ බව හඟවා මවුපියන් නිවෙසට රැගෙන ගියේය.ඇප උපස්ථාන කළේය. එහෙත් දෙනෙත් අඳ මවුපියන්ට කළ ඒ හිංසාවේ ප‍්‍රතිවිපාකය මහ රහත් භාවයට පත්වූයේ වුවද, බුදුරජාණන් වහන්සේ ගේ අග‍්‍රශ‍්‍රාවක තනතුරට පත්වූයේ වුවද ගෙවා දමන්නට සිදුවිය. උන්වහන්සේට එම පාපකර්මයෙන් ගැලවීමට හැකිවූයේ නැත.මුගලන් මහරහතන් වහන්සේ පරිනිර්වාණයට පත්වන්නේ ඒ අකුසල කර්මයේ ප‍්‍රතිවිපාක භªක්ති විඳීමෙන් අනතුරුවය. මහ රහත් බව ලැබූවද සොරුන්ගෙන් පහර කා ඒ තුවාලවල වේදනාවෙන්ම උන්වහන්සේ පරිනිර්වාණයට පත්වූහ. මේ නිසා මෙවැනි වැරැදි නොකිරීමට ඔබ තරයේ සිතට ගත යුතුය.ඔබේ මව්පියන් කොපමණ වැරැදි කළත්, ඔබ කෝපයෙන් ඇවිස්සුවත් දස මාසයක් කුස හොවා මෙලොව බිහිකළ අම්මාට අත එසවීම සුදුසු නැත. තාත්තාට ද එසේමය. ඔවුන් ගේ හිත රිදෙන වචන භාවිතයෙන් ද වැළකිය යුතුය. යමෙක් එසේ කල් ගෙවීමට අපොහොසත් වන්නේ ද ඔහු මෙලොව මිය යන්නේ වසලයකු බවට පත්වීමෙනි. පරලොවද සැනසීමක් අත්විඳින්නට නොලැබෙනු ඇත.සාකච්ඡා කළේ රමණී සුබසිංහ ඡායාරූපය - සුදම් ගුණසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=as0812147</link>
    <topic>මේ වතාවේ අපි දුප්පත් නංගිලා මල්ලිලාට පොත් දුන්නා</topic>
    <author>- හර්ෂනී</author>
    <content>අපි කොළඹ දැක්කේ අදයි නැගෙනහිර දරුවෝ කියතිවනාන්තරේ මහ ඇත්තෝවළං කරත්තේ ගමන් කතන්දරේ“කොහු මෝල”ගුරුතුමාට ආච්චිගෙන් ලැබුණු කජු පාර්සලයමවුපියන්ට නොසැලකුවොත් පසුතැවිලිවෙන්නම වෙනවාමේ වතාවේ අපි දුප්පත් නංගිලා මල්ලිලාට පොත් දුන්නාකුරුණෑගල දිස්ති‍්‍රක්කයේ නිකවැරටිය ප‍්‍රාදේශීය ලේකම් කොට්ඨාසයේ පැරැණිත ම පාසලක් වන දිව්ල්ලෑපිටිය කනිෂ්ඨ විද්‍යාලය බොහෝ අඩුපාඩුකම් සහිතව වුව ද, අහිංසක දරුදැරියන්ගේ දෑස් පාදන ප‍්‍රදේශයේ දුප්පත් පාසලකි.ඒ පාසලේ ඉගෙනුම ලබන දරු දැරියන්, අඩුපාඩුකම් මධ්‍යයේ වුව ද තම අධ්‍යාපන කටයුතු කරගෙන යන්නේ අනාගත ප‍්‍රාර්ථනා බොහොමයක් කරපින්නාගෙනය. ඒ අහිංසක ප‍්‍රාර්ථනා සඵල කරගැනීම සඳහා ඔවුනට සැමදාමත් ඔට්ටු වීමට සිදුවූයේ අන් කිසිවක් සමඟ නොව පවුලේ අඟහිඟතා සමඟ ය.රටක අනාගතය සුගන්ධවත් කරන්නේ දැයේ දරුවන් විනා අන් කවරෙක් ද? එවන් වූ සුපිපුණු මල් කැකුළු සමූහයකට සරණක් අවැසි මොහොතකදී සහායක් ලබාදීම කෙතරම් අගනේ ද? දැඩි දුෂ්කරතා මධ්‍යයේ දිව්ල්ලෑපිටිය කනිටු විදුහලේ ඉගෙනුම ලබනා සුගන්ධවත් මල් කැකුළු සමූහයකට සරණක් වීමට ඉදිරිපත් වූ වත්තල හුණුපිටිය ගැමුණු කී‍්‍රඩා සමාජය හා ප‍්‍රජා මණ්ඩලය කවදත් පොදු වැඩට උරදෙන්නන්ගෙන් සැදුම්ලත් සංවිධානයකි.දශක හතරකටත් එහා දිවෙන අතීතයකට උරුම කියන්නා වූ එම සංවිධානය ආරම්භයේ සිට මේ දක්වා ම බොහෝ දරු දැරියන් වෙනුවෙන් කැපවී කි‍්‍රයා කළ සංවිධානයකි. ප‍්‍රදේශයේ තරුණ තරුණියන්ගේ මෙන්ම ප‍්‍රදේශවාසීන් බොහෝමයකගේ සහභාගිත්වයෙන් සැදුම්ලත් ගැමුණු ප‍්‍රජා මණ්ඩලය ආරම්භ වූ දා පටන් ම වසරක් පාසා පී‍්‍රතිපුර ආබාධිත නිවාසයට දානයක් දීම සිදුකර ගෙන ගියේ ය.ගැමුණු ප‍්‍රජා මණ්ඩලය මෙදා මුල පිරුවේ තවත් සුවිශේෂී කර්තව්‍යයකටය. ඒ හුණුපිටිය ප‍්‍රදේශවාසීන්ගේ හා ගැමුණු ප‍්‍රජා මණ්ඩලයේ සාමාජික සාමාජිකාවන්ගේ මූල්‍යමය දායකත්වයෙන් දිව්ල්ලෑපිටිය කනිටු විද්‍යාලයේ දරු දැරියන්ට අවශ්‍ය පාසල් පොත්පත් හා උපකරණ ලබාදීමටය.ඒ මහඟු කර්තව්‍ය පසුගිය දා එම විද්‍යාලයේදී සිදු කෙරිණි. දරු දැරියනට අවශ්‍ය පොත් හා පාසල් උපකරණ රැගත් ගැමුණු සමාජයේ පිරිස පාසල වෙත ළඟා වෙද්දී පාසලේ දරු දැරියන් ඔවුන් පිළිගත්තේ මහත් හරසරිනි.පළමුවැනි ශ්‍රේණියේ සිට 11 වැනි ශ්‍රේණිය දක්වා ඒ පාසලේ ඉගෙන ගන්නා මුළු සිසුන් ගණන 80 කි. විදුහල්පති ටී.බී. අධිකාරී මහතා ගේ පූර්ණ සහයෝගය ඇතිව සිදු කෙරුණු මේ සද්කි‍්‍රයාව නිසා පාසලේ දරු දැරියන්ගේ සිත් සතුටින් පිනා ගිය බව නොකිව මනාය.අඟහිඟකම් මධ්‍යයේ අධ්‍යාපනය සරිකරගැනීමට වෙහෙසෙනා දරු පිරිසකට වත්තල හුණුපිටිය ගැමුණු කී‍්‍රඩා සමාජය හා ප‍්‍රජා මණ්ඩලය එක්වී කළේ මහඟු සද්කාරයකි. ගැමුණු ප‍්‍රජා මණ්ඩලයේ අදහස වී ඇත්තේ සෑම වසරකදී ම මෙවැනි ම උපකාරයකින් පාසල් දරු දැරියන්ට පිහිටවීම ය.පූජ්‍ය ගනේගොඩ ධම්මවංස හිමියන් ආගමික වතාවත් සිදුකිරීමෙන් අනතුරුව පොත් හා පාසල් උපකරණ බෙදා දීම සිදුවූ අතර ගැමුණු ප‍්‍රජා මණ්ඩලයේ සභාපති චන්දන පි‍්‍රයන්ත, ලේකම් ආලෝක රංගජීව සහ ප‍්‍රධාන සංවිධායක සාරංග රංජන් ඇතුළු ගැමුණු ප‍්‍රජා මණ්ඩලයේ හා කී‍්‍රඩා සමාජයේ සාමාජික සාමාජිකාවන් රැසක් මේ අවස්ථාවට සහභාගි වූහ.- හර්ෂනී</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=av0812141</link>
    <topic>සල්ලි ගහේ මුදුනට ම නැඟි රෝලින්</topic>
    <author>ආතර් උස්මීයගේ</author>
    <content>සල්ලි ගහේ මුදුනට ම නැඟි රෝලින්වෙලාව නැතිකමින් ජීවිතය අපට නැතිවෙලාමර්වින් පෙරේරා දිවියෙන් සමුගනීනැටුමට හපන් තරිඳුජය මිස පරාජය මට හුරු නෑඅර්මිලා ආවේ ටිකක් දොළේ බැහැලා ඉන්න (රසදුන නව කථාව)මගේ අතින්ම ලබාගත් පළමු ජගත් සම්මානය නිසා සතුට වැඩියෙන් දැනෙනවාමුම්බායි ප‍්‍රහාරයෙන්: බොලිවුඩ් තරු නොසන්සුන්කොහොමද තොරතුරුලොකුම හොඳමලෝක වාර්තාවක් තැබූ ගුවන් හමුදාපති පිය - පුතුදිගු නිහැඩියාවකින් පසු සුගත් සමරකෝන් ගෙන් විජය - කුවේණිරූපවාහිනී පෙ‍්‍ර්ක්ෂකයන්ට නවමු අත්දැකීමක් ‘ශ‍්‍රී ලංකන් ලයිෆ්’නින්දෙන් ගෙරවීම සුළු කොට තකන්න එපාරූ විසිතුරුලෝකය පුරා මහත් ආන්දෝලනයක් ඇති කළ හැරී පෝටර් (Harry Potter) නමැති මනංකල්පිත අද්භූත කතාමාලාව නිර්මාණය කළ ජේ.කේ. රෝලින් (J.K. Rowling) මෙරට පාඨකයන්ට ද අමුත්තියක් නොවේ. ලංකාවේ ද ළමා පරපුර අතර ‘හැරී පෝටර්’ පොත් පෙළ ජනපි‍්‍රයය.ජේ.කේ. රෝලින් නමැති සාමාන්‍ය කාන්තාව ගේ ජීවන ඉරණම වෙනස් කළේ ද ‘හැරී පෝටර්’ ය.ඉතා දිළිඳු පවුලකට දාව, 1965 ජූලි 31 වෙනිදා එංගලන්තයේ, ග්ලුෂෙස්ටර්ෂයර් හිදී උපත ලැබූ රෝලින් කිසි දිනක ලේඛිකාවක වීමට සිහින නොමැවුවාය. එසේ ම දුප්පත් තමා මතු අනාගතයේ දී කෝටිපතිනියක වේයැයි කිසි දිනක නොසිතුවාය. එහෙත් නොසිතූ දෙයක් ම දැන් සිදුවී තිබේ.ලෝකයේ සිටින ලේඛකයන් අතරින් වැඩිම මුදලක් ගෙවනු ලබන ලේඛිකාව ජේ.ආර්. රෝලින් බව ‘ෆෝබ්ස්’ (Forbes) සඟාව සඳහන් කරයි.පසුගිය මාස දොළහ අතරතුර ඇය විසින් බැංකුවේ තැන්පත් කරන ලද මුදල පවුම් මිලියන 170 කි. (පවුමක් අපේ මුදලින් රුපියල් 167 ක් වෙයි.පවුම් මිලියන 170 ක් යනු රුපියල් බිලියන ගණනකි) මේ සියලුම මුදල් ඇයට ලැබෙන්නේ හැරී පෝටර් පොත් පෙළෙන් හා එනමින් නිෂ්පාදනය කරන ලද චිත‍්‍රපටවලිනි.පසුගිය අවුරුද්දේ ඇය සතියකට පවුම් මිලියන තුනක මුදලක් හැරී පෝටර් පොත්වලින් ලබාගත් බව ද ෆෝබ්ස් සඟාව සඳහන් කරයි. මෙයින් පෙනී යන්නේ ඇය සතියකට අපේ මුදලෙන් රුපියල් කෝටි 5 ක පමණ මුදලක් උපයාගෙන ඇති බවයි.හැරී පොටර් මනංකල්පිත කතා මාලාව පසුබිම් කරගෙන නිර්මාණය කරන ලද චිත‍්‍රපට කීපයකි. බොක්ස් ඔෆීස් වාර්තා තබමින් ලොව පුරා ප‍්‍රදර්ශනය වූ මෙම චිත‍්‍රපටවලින් ලැබී ඇති ආදායම පවුම් බිලියන 2.6 ක් බව ෆෝබ්ස් සඟාව සඳහන් කරයි. හැරී පොටර් චිත‍්‍රපට තුනක් ළඟදීම ප‍්‍රදර්ශනය කිරීමට ද නියමිතය.සිය නවකතාවලින් වැඩිම මුදලක් උපයන ලේඛකයින් නවදෙනකු ලොව පුරා සිටින බව සඳහන් කරන ෆෝබ්ස් සඟාව ඉන් පළමුවෙනියා රෝලින් බවත් දෙවැන්නා ස්ටීවන් කිං, බවත් තුන් වැන්නා ඩැනියල් ස්ටීල් බවත් සඳහන් කරයි.ලංඩනයේ පළවෙන Sunday Times පුවත්පත බි‍්‍රතාන්‍යයේ සිටින ධනවත්ම පුද්ගලයන් (කාන්තාවන්) කවුදැයි සොයා ගැනීම සඳහා පසුගිය දා සමීක්ෂණයක් කළේය. මේ සමීක්ෂණයේදී හෙළිවූ තොරතුරු අනුව මහා බි‍්‍රතාන්‍යයේ සිටින ධනවත්ම කාන්තාවන් අතරින් දෙළොස්වෙනියාට තේරී ඇත්තේ රෝලින්ය.පවුම් මිලියන 560 ක වත්කමකට ඇය හිමිකම් කියන බව ද සොයාගෙන තිබේ. මේ අතර ‘ෆෝබ්ස්’ සඟාව කළ සමීක්ෂණයකින් ලෝකයේ සිටින ජනකාන්ත පුද්ගලයන් ගෙන් රෝලින් හතළිස් අටවෙනියාට තේරී ඇති බව කියා සිටියි.ජේ.කේ. රෝලින් ‘හැරී පෝටර්’ කතා මාලාව ලිවීමට පටන් ගත්තේ මීට අවුරුදු පහකට ඉහත දීය. එහෙත් එය නවකතාවක් ලෙස මුද්‍රණය කොට ප‍්‍රකාශයට පත් කිරීමටවත්, කතා මාලාවක් ලෙස දිගටම ලිවීමටත් ඇය තුළ අදහසක් නොතිබිණි.‘හැරී පොටර්’ කතා සංකල්පය නොහොත් බීජය මුලින්ම ඇය තුළ ඇතිවූයේ අහම්බෙනි.එය ද රසවත් කතාවකි.1990 දිනක ඇය මැන්චෙස්ටර් සිට ලංඩනයට ඒම සඳහා දුම්රිය පොළට පැමිණියාය. පැය හතරක් ප‍්‍රමාද වී දුම්රිය පිටත්වෙන බව ඇයට දැනගන්නට ලැබිණි. මේ පැය හතර ගෙවන්නේ කෙසේ දැයි ඇය කල්පනා කළාය.මෙසේ කල්පනා කරන අතරතුර පාසල් යන පුංචි කොලු පැටියෙකුගේ කතාවක් ඇගේ හිතට නැඟිණි. එහි කතානායකයා වූයේ හැරීය. පසුව ඇය මෙම කතාව විවේක ලැබුණු හැම මොහොතකම පොතක සටහන් කිරීමට පටන් ගත්තාය.ඇය මෙම කතාව ලිවීම සඳහා වැඩි වශයෙන් ම ගියේඅවන්හල්වලටය. අවන්හලක මුල්ලකට යන ඇය පැය කීපයක් එහි රැඳී සිට කතාව ලියයි. ‘හැරී’ නමින් මුලින් නම් කළ හැරී පොටර් අද්භූත කතා පෙළ උපන්නේ ඔය ආකාරයෙනි.රෝලින් ගේ නියම නම ජොනි ජෝ. රෝලින් ය. ඇය ජේ.කේ. රෝලින් වූයේ ‘හැරී පොටර්’ පොත් පෙළත් සමඟය.කුඩා කල සිටම අද්භූත කතා කියවීමටත් ලිවීමටත් පි‍්‍රය කළ රෝලින් බී.ඒ. උපාධිය ලබා ගැනීමෙන් පසු ලංඩනයට පැමිණ “ඇම්නෙස්ට් ඉන්ටර්නැෂනල්” නමැති එන්.ජී.ඕ. ආයතනයේ ලේකම්වරියක ලෙස සේවය කළාය. ඇය පෘතුගාලයට පැමිණියේ 1992 දීය. ඒ ඉංගී‍්‍රසි ගුරුවරියක ලෙස සේවය කිරීම සඳහාය.එහිදී ජෝර්ගේ අරන්ටන් නමැති මාධ්‍යවේදියා සමඟ විවාහ වූ රෝලින් 1993 දී ඔහුගෙන් දික්කසාද වූවාය. මෙම විවාහයෙන් ඔවුනට ජෙසිකා ඉසබෙල් නමින් දරුවකු ද සිටියි. 2001 දී ඇය යළිත් විවාහ වූවාය. ඒ නිර්වින්දන වෙද්‍යවරියකු වන නීල් මයිකල් මුරේ සමඟය. මෙම විවාහයෙන් ඔවුනට දියණියක හා පුතෙක් සිටිති.පොත් පත් ලියා මහා ධනස්කන්දයක් එක් රැස් කරගත් ලේඛක ‍ෙල්ඛිකාවෝ විශාල පිරිසක් බටහිර ලෝකයේ සිටිති. ජේ.කේ. රෝලින් නමැති ‘හැරී පොටර්’ ලේඛිකාව අද සිටින්නේ එහි මුල්ම පෙළේය.ලෝකයේ සිටින ලොකුම පොහොසතුන් අතරින් ඇයට හිමිවන්නේ 1062 වන ස්ථානය බව ෆෝබ්ස් සඟාව සඳහන් කරයි. බි‍්‍රතාන්‍යයේ සිටින ලේඛක ලේඛිකාවන් අතරින් මහා ධනස්කන්දයකට හිමිකම් කියන එකම ලේඛිකාව ද ඇයයි.ආතර් උස්මීයගේ</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=av0812142</link>
    <topic>වෙලාව නැතිකමින් ජීවිතය අපට නැතිවෙලා</topic>
    <author>වසන්ත ජයසිංහ ආරච්චිගේ ඡායාරූප - දුෂ්මන්ත මායාදුන්නේ</author>
    <content>සල්ලි ගහේ මුදුනට ම නැඟි රෝලින්වෙලාව නැතිකමින් ජීවිතය අපට නැතිවෙලාමර්වින් පෙරේරා දිවියෙන් සමුගනීනැටුමට හපන් තරිඳුජය මිස පරාජය මට හුරු නෑඅර්මිලා ආවේ ටිකක් දොළේ බැහැලා ඉන්න (රසදුන නව කථාව)මගේ අතින්ම ලබාගත් පළමු ජගත් සම්මානය නිසා සතුට වැඩියෙන් දැනෙනවාමුම්බායි ප‍්‍රහාරයෙන්: බොලිවුඩ් තරු නොසන්සුන්කොහොමද තොරතුරුලොකුම හොඳමලෝක වාර්තාවක් තැබූ ගුවන් හමුදාපති පිය - පුතුදිගු නිහැඩියාවකින් පසු සුගත් සමරකෝන් ගෙන් විජය - කුවේණිරූපවාහිනී පෙ‍්‍ර්ක්ෂකයන්ට නවමු අත්දැකීමක් ‘ශ‍්‍රී ලංකන් ලයිෆ්’නින්දෙන් ගෙරවීම සුළු කොට තකන්න එපාරූ විසිතුරු‘මට මාව නැතිවෙලා...” අපි හැමෝටම තියෙන ප‍්‍රශ්නයක්. අපිම හදාගත්තු ඉලක්ක ජයගන්න ඒ දිහා බලන් වේගයෙන් දුවනකොට අපිට ළඟ පේන්නෑ. ඔබ වැනිම, සැලසුම් සහගත, අනාගතවාදී, කිසිවකුට හිරිහැරයක් නැති අතිශය සාමාන්‍යය මිනිසෙකුගේ අවසන් විනාඩි හැත්තෑ අටේ ඔහු අසයි, “වෙලාව කීය ද?” කියලා.දැන් ඔබට ප‍්‍රශ්නාර්ථයක් නැඟේවී. කවුද මෙහෙම අහන්නේ, කුමක් ගැන ද මේ කියන්නේ. ඔව් ඒ ප‍්‍රශ්නෙ ලිහා ගන්න අපි හමුවුණා සහන්ව. ‘සහන් රන්වලගේ’ කුළුඳුල් වේදිකා නාට්‍යය නිර්මාණය ‘වෙලාව කීය ද?’ හඳුන්වාදෙන පූර්විකාවකුයි ඒ.මේ වන විටත් විවිධ ඉසව් ඔස්සේ නිර්මාණ කරණයේ යෙදෙන සහන් ගේ මංගල වේදිකා නාට්‍ය නිර්මාණය දෙසැම්බර් 21 දින බිෂොප් විද්‍යාල ශ‍්‍රවණාගාරයේදී ඔබ හමුවට ඒවී. මේ ඒ වෙනුවෙන් ඔහු හා සම්මුඛ වූ මොහොතක්.වේදිකාව ඔබට හුරුපුරුදුයි. නමුත් පළමු වතාවටයි ඔබ වේදිකා නාට්‍යයක් නිර්මාණය කරන්නේ.මම පාසල් යන කාලේ වේදිකා නාට්‍යයන් සඳහා යොමුවුණත් ඉන්පසු මම නාට්‍යය කරලා නැහැ. සංස්කෘතික සන්දර්ශනයි කළේ. මෙය මගේ ප‍්‍රථම වේදිකා නාට්‍යය මෙන්ම අවසන් එකත් වෙයි කියලා මට හිතෙනවා.මෙය දීර්ඝකාලීනව යන්න පුළුවන් එකක් නෙමෙයි. නමුත් සර්ව කාලීන ප‍්‍රශ්නයක් ගැන කතා කරන්නේ. මතුපිටින් බැලුවොත් වර්තමාන සමාජ ක‍්‍රමයෙදි තාක්ෂණය ඔස්සේ මිනිසුන්ගේ මානුෂීය සම්බන්ධකම් අලුත් කරනවා. නමුත් මේ සබඳකම් කොතරම් සාධාරණ ද? මට හිතුණා ඒ ගැන කතා කරන්න.ඇත්තටම මෙය මම කළේ කැලණිය විශ්ව විද්‍යාලයේ නාට්‍ය හා රංගකලා ශාස්ත‍්‍රපති උපාධියේ අවසන් නිබන්ධනය වෙනුවෙන්. මෙය ලියන කොට නාට්‍යයක් ලියන්න තරම් වෙලාවක් නැති කාර්ය බහුල වීමේ පීඩාවෙන් මාත් ගැටුණා.ඒත් ඒ කාර්ය බහුලකම මම අපේක්ෂා කරනවා. ඒ වගේමයි මේ කාර්ය බහුල කමෙන් මිදීමට සමත් කෙනෙක් නැහැ.මේ නාට්‍යය ලියද්දි පිටපතට පමණක් සීමාවෙන්නයි හිතුවේ. ඒත් නිෂ්පාදනයක් විදිහට මම එය කළ පසු විශිෂ්ට සාමාර්ථයක් පවා මා ලැබුවා. ආචාර්යවරුන්ගේ ඉල්ලීම් ප‍්‍රසාදය ඒ සඳහා මට ලැබුණා. අනෙක් කාරණය මම මෙය සීමිත දර්ශන වාර ගණනක් පමණයි ප‍්‍රදර්ශනය කරන්නේ.මොකක්ද ඔබ මේ හරහා ගෙනෙන පණිවිඩය.මෙය පුළුල්ව කතා කළ යුතු දෙයක්. නමුත් අද වෙලාව නැතිකමින් අපිට ජීවිතය නැතිවෙලා තියෙනවා කියන එක පිළිගන්න වෙනවා. වෙලාව විසින් අපිව හසුරුවනවා. මේ සිස්ටම් එකෙන් අපිට ජයගන්න වෙනවා. මේ සියල්ල මැද මානුෂීය සම්බන්ධතා ගොඩනඟා ගන්න උත්සාහ කරනවා.අපි හිතුවොත් කළමනාකරණය, ධනාත්මක චින්තනය, 5එස්, ෆෙන්ෂුයි වගේ ක‍්‍රමවේද භාවිතා කරමින් එකකට පසු තවත් එකක් බැගින් ඉලක්ක සපුරමින් හුදෙකලා ජයග‍්‍රහණ ලැබීම නැත්නම් අපි අපිවම පසුකිරීමක් අද වෙලා තියෙන්නේ.මේ වේගයෙන් ගලාගෙන යන සමාජ ප‍්‍රවාහය තුළ මේ ගැන සිතීමටවත් කාලයක් මිඩංගු කළ නොහැකි තරම් යාන්තී‍්‍රකරණයකට අපි හසුවෙලා ඉන්නේ. මේ දේ තුළ අපේ ජීවිතය පිළිබඳවයි මම කතා කරන්න උත්සාහ කළේ.ඒ තුළින් සමාජයට යම් බලපෑමක් කරන්න පුළුවන් වෙයි කියා ඔබ හිතනව ද?ඔව් මං විශ්වාස කරනවා එය සමාජයට දැනේවී කියලා. මෙතනදි මා බලාපොරොත්තු වන පේ‍්‍රක්ෂකයන්ගෙන් එක්තරා ආකාරයක වෙනසක් තියෙනවා.බොහෝ වෙලාවට මේ ජීවිතයේ කාර්ය බහුලකම මැද ඉන්න පිරිස මා ඉලක්ක කරනවා. එමඟින් යම් කතිකාවක් ඇතිවුණොත් මට ඒ ඇති.මේ වෙනකොට ඔබ රන්වල ජන ගී කණ්ඩායමත් සමග විවිධ වැඩ කටයුතු සන්දර්ශන පවත්වනවා. ඒ අතර සත් එෆ්.එම්. ගුවන්විදුලියේ සහකාර වැඩසටහන් කළමනාකරු. එක් පැත්තකින් ඔබ රංගන ශිල්පියෙක්. අධ්‍යාපන කටයුතුත් ඔබ අතහැර නැහැ. ඒ අතර ම ඔබ ස්වාමිපුරුෂයෙක්. මේ සියලු දේ මැද ඔබ නිර්මාණ කටයුතුත් කරනවා.මම කැමැතියි මේ පීඩනයට. මේ කාර්ය බහුලත්වය මම අපේක්ෂා කරනවා. කි‍්‍රකට් කී‍්‍රඩකයෙක් වුණත් කියන්නේ පීඩනය වැඩි වන තරමට පන්දුවට පහර දෙන්න කැමැතියි කියලා. කාර්ය බහුලකම මගේ පාසල් කාලය පුරාත් තිබුණා. අධ්‍යාපන වැඩ කටයුතු, කී‍්‍රඩා, සංස්කෘතික වැඩ මේ හැම දේම මම කළා.විවිධ වැඩ කරන්න මට පුළුවන් වෙලා තියෙනවා. එකම දේ මෙතනදි මම වේදිකා නාට්‍යයක් කරලා නැහැ. දැන් එය කළා. ආපහු කරන්න මගේ බලාපොරොත්තුවක් නැහැ. මට හැකියාව ලැබිලා තියෙනවා මේ සියලු දේ සමබරව ගෙනයන්න.පුන පුනා ඔබ කීව දෙයක් මෙය පළමු හා අවසන් නාට්‍යය වේවි කියලා.ඔව්. මම ඉපදිලා ඉන්නේ නාට්‍යය කරන්න නෙමෙයි. මගේ ප‍්‍රකාශනය නාට්‍යයක් වෙන්නත් පුළුවන්. වෙනත් විදිහකින් වෙන්නත් පුළුවන්. විවිධ ක්ෂේත‍්‍ර තුළ ඉඩ තියෙනවා. ඒ නිසා මට කියන්න ඕන දේ මම ඒ හරහා කියන්න උත්සාහ කරයි. නමුත් එය වේදිකා නාට්‍යයක් හරහා වෙයි කියලා හිතන්න බැහැ.‘යුද්දෙටත් ඇවිත්’ රන්වල බළකායේ ප‍්‍රසංගයේ මුහුණුවර දැන් කොහොම ද?මේ වන විට සන්දර්ශන කිහිපයක් පැවැත්වුණා. ඒ වගේම ‘ගම අවුලඤ්ඤං’ ප‍්‍රසංග 525 ක් පමණ අප කළා. ඒ වගේම ජන ගී පාඨමාලා කොළඹත් නුවරත් පැවැත්වෙනවා. ඉතාම හොඳ සහභාගිත්වයක් මේ සියලු දේ සඳහා අපට තියෙනවා.ඒ වගේ ම සත් එෆ්.එම්. ගුවන්විදුලියේ ඔබ කරන ‘පියුම් නීල විල’ වැඩ සටහනත් මේ දිනවල ජනපි‍්‍රයයි.සහකාර වැඩසටහන් කළමනාකරු විදිහට මාත් අනෙකුත් සත් එෆ්.එම්. පාලනාධිකාරියෙත් අප හැම විටම උත්සාහ ගන්නේ රසවින්දනයකින් යුතු ශ‍්‍රාවක පිරිසක් බිහිකරන්න. ඒ නිසාම හැම වැඩසටහනකම අපේ ප‍්‍රමිතියක් තියෙනවා.ඔබ කියූ ‘පියුම් නීල විල’ එවැනි අපූරු වැඩසටහනක්. මෙහිදී සවස 6 සිට රාති‍්‍ර 9 දක්වා 70 දශකය, 80, 90 දශකයේ ගීත ප‍්‍රචාරය වෙන්නේ. ඒ සඳහා විශාල ශ‍්‍රාවක පිරිසක් අද අප වටා එක්වෙලා ඉන්නේ. ලැබෙන ප‍්‍රතිචාර දෙස බැලූ විට ලොකු සතුටක් දැනෙනවා.අවසන් වශයෙන් ‘වෙලාව කීය ද?’ ඔබේ කුළුඳුල් වේදිකා නාට්‍යයේ ඔබට ශක්තියක්ව ඉන්නේ කවුද?මේ මොහොතේ මම සිහිපත් කළ යුතුයි ප‍්‍රවීණ කලා ශිල්පිනියක් වන ‘රම්‍යා වනිගසේකර’ මහත්මිය.ඇය මේ නාට්‍ය පුරාවටම වේදිකාවේ ඉන්නේ විනාඩි එකහමාරක විතර කාලයක්. එවැනි කාලසීමාවකට සහභාගි වීම ගැනම ඇයට කෘතඥ වෙන්න ඕන. ඊට අමතරව රුවන් වික‍්‍රමසිංහ, තරුෂි පෙරේරා, මංජුල මොරගහ, පාරමි රණසිංහ, රංවල පදනමේ අපේ පිරිසේ දායකත්වය ලැබෙනවා.ඒ වගේම ගාමින්ද පි‍්‍රයවිරාජ්, දර්ශන කුමාරවන්ත, චන්දන පැල්පිට, සරත් පෙරේරා, තිලක් ලොකුලියන, ප‍්‍රශීත් සම්පත් මා මේ මොහොතේ සිහිපත් කළ යුතුයි.අපේ ශක්තියෙන් නිමවෙන ‘වෙලාව කීය ද?’ විඳින්න දෙසැම්බර් 21 දින සවස 3.37 ට හා 6.37 ට බිෂොප් විද්‍යාල ශ‍්‍රවණාගාරයට එන ලෙස මා ඔබට ආරාධනා කරනවා.වසන්ත ජයසිංහ ආරච්චිගේ ඡායාරූප - දුෂ්මන්ත මායාදුන්නේ</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=av0812143</link>
    <topic>මර්වින් පෙරේරා දිවියෙන් සමුගනී</topic>
    <author/>
    <content>සල්ලි ගහේ මුදුනට ම නැඟි රෝලින්වෙලාව නැතිකමින් ජීවිතය අපට නැතිවෙලාමර්වින් පෙරේරා දිවියෙන් සමුගනීනැටුමට හපන් තරිඳුජය මිස පරාජය මට හුරු නෑඅර්මිලා ආවේ ටිකක් දොළේ බැහැලා ඉන්න (රසදුන නව කථාව)මගේ අතින්ම ලබාගත් පළමු ජගත් සම්මානය නිසා සතුට වැඩියෙන් දැනෙනවාමුම්බායි ප‍්‍රහාරයෙන්: බොලිවුඩ් තරු නොසන්සුන්කොහොමද තොරතුරුලොකුම හොඳමලෝක වාර්තාවක් තැබූ ගුවන් හමුදාපති පිය - පුතුදිගු නිහැඩියාවකින් පසු සුගත් සමරකෝන් ගෙන් විජය - කුවේණිරූපවාහිනී පෙ‍්‍ර්ක්ෂකයන්ට නවමු අත්දැකීමක් ‘ශ‍්‍රී ලංකන් ලයිෆ්’නින්දෙන් ගෙරවීම සුළු කොට තකන්න එපාරූ විසිතුරුප‍්‍රවීණ ගායන ශිල්පී මර්වින් පෙරේරා පසුගිය සතියේ අභාවප‍්‍රාප්ත වූයේ ය. මේ නගරය ආදරේ රන් බිඟුන් නැසූ, ඔබ දේදුන්න ආකාසයේ. සඳ මිදුලට එනවා වැනි ජනප‍්‍රිය ගීත රැසක් ඔහු විසින් ගායනා කරන ලදී.1940 සැප්තැම්බර් 21 දින උපත ලැබූ මර්වින් පෙරේරා 1960 දී රජයේ සංගීත ලලිතකලා අංශයෙන් සංගීතය හැදෑරීය. රජයේ සංගීත ගුරුවරයකු ලෙස කටයුතු කළ ඔහු දක්ෂ වයලින් වාදකයෙක් ද වෙයි.වික්ටර් රත්නායක ගායනා කරන පාවේ වලා ඈත කඳු බලා’ ගීතයේ තනු නිර්මාණය ද මර්වින් පෙරේරා ගේ ය. වික්ටර් ගේ ‘ස’ ප‍්‍රසංගයේ වයලීන් වාදකයෙකු වශයෙන් ද ඔහු කටයුතු කළේ ය.1960 දශකයේ අග භාගයේ ගායන ක්ෂේත‍්‍රයම පිවිසි ඔහු ගුවන් විදුලි සරල ගී ගායකයෙකු ද වේ. මෙතෙක් ඔහු විසින් ගායනා කරන ලද ගීත 100 ට අධිකය. ජනප‍්‍රිය ගායක ගායිකාවන් රැසකටම ගී තනු නිර්මාණයෙන් ද ඔහු දායක වූයේ ය.සති දෙකකට ආසන්න කාලයක් අසනීපව කළුබෝවිල මහ රෝහලේ ප‍්‍රතිකාර ලබමින් සිට සුව වී නිවෙසට යාමෙන් පසු හදිසියේ නැවත අසනීප වී මිය ගොස් ඇත. දරුවන් සිවුදෙනෙකුගේ පියෙකු වන ඔහුගේ එක් පුතෙකු නව පරපුරේ ගායකයකු වන අමල් පෙරේරා ය.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=av0812144</link>
    <topic>නැටුමට හපන් තරිඳු</topic>
    <author/>
    <content>සල්ලි ගහේ මුදුනට ම නැඟි රෝලින්වෙලාව නැතිකමින් ජීවිතය අපට නැතිවෙලාමර්වින් පෙරේරා දිවියෙන් සමුගනීනැටුමට හපන් තරිඳුජය මිස පරාජය මට හුරු නෑඅර්මිලා ආවේ ටිකක් දොළේ බැහැලා ඉන්න (රසදුන නව කථාව)මගේ අතින්ම ලබාගත් පළමු ජගත් සම්මානය නිසා සතුට වැඩියෙන් දැනෙනවාමුම්බායි ප‍්‍රහාරයෙන්: බොලිවුඩ් තරු නොසන්සුන්කොහොමද තොරතුරුලොකුම හොඳමලෝක වාර්තාවක් තැබූ ගුවන් හමුදාපති පිය - පුතුදිගු නිහැඩියාවකින් පසු සුගත් සමරකෝන් ගෙන් විජය - කුවේණිරූපවාහිනී පෙ‍්‍ර්ක්ෂකයන්ට නවමු අත්දැකීමක් ‘ශ‍්‍රී ලංකන් ලයිෆ්’නින්දෙන් ගෙරවීම සුළු කොට තකන්න එපාරූ විසිතුරුතරිඳු උපේක කෝනාර නැටුමට දක්ෂයෙකි. ප‍්‍රසාංගික හා ඉන්දියානු නර්තනයට ඔහු දක්වන්නේ සහජ දක්ෂතාවයකි.ඔහුට සිය දක්ෂතා ඔප් නැංවීමට මඟ පෙන්වමින් කැපවීමකින් නර්තනය උගන්වන්නේ කුලසිරි බුදවත්ත සහ හේමාලි බුදවත්ත ගුරු යුවළ ය. එම කලායතනයේ ඔහු නර්තන පුහුණුව ලබන්නේ ද වසර කිහිපයක සිට ය.කොළඹ දෙමටගොඩ සාන්ත මැතිව් විදුහලේ හා නාරාහේන්පිට චිත‍්‍රා ලේන් ජාත්‍යන්තර විශේෂ පාසලෙන් ද අධ්‍යාපනය හදාරා ඇති තරිඳු උපේක බස්නාහිර පළාත් පාසල් කී‍්‍රඩා උළෙලේදී නර්තන තරගයෙන් ප‍්‍රථම ස්ථානය ලබා සම්මාන සහතිකයක් ද 2007 වසරේ දෙමටගොඩ ළමා කුසලතා සංවර්ධන පදනම මගින් මෙහෙයවූ නර්තන තරගයෙන් දෙවන ස්ථානයට සම්මාන සහතිකයක් ද ලබා ඇත.පසුගිය නොවැම්බර් 19 වැනිදා මාරක්ගොඩ අමිත හිමියන්ගේ මෙහෙයවීමෙන් කොළඹ ජාතික කලාභවනේදී පැවැත්වූ ‘පිපෙන කැකුළු’ තරගයෙන් ද තරිඳු විශිෂ්ට සහතිකයක් දිනාගත්තේ ය.ගොතටුව අංගොඩ තිපිලියාවත්ත තරිඳු උපේක කෝනාර, ගීතා පතිරණ සහ පියදාස කෝනාර යුවළගේ එකම පුතුණුවන් ය.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=av0812145</link>
    <topic>ජය මිස පරාජය මට හුරු නෑ</topic>
    <author>ජයමිණි අත්තනායක සේයාරූ - තිලක් පෙරේරා</author>
    <content>සල්ලි ගහේ මුදුනට ම නැඟි රෝලින්වෙලාව නැතිකමින් ජීවිතය අපට නැතිවෙලාමර්වින් පෙරේරා දිවියෙන් සමුගනීනැටුමට හපන් තරිඳුජය මිස පරාජය මට හුරු නෑඅර්මිලා ආවේ ටිකක් දොළේ බැහැලා ඉන්න (රසදුන නව කථාව)මගේ අතින්ම ලබාගත් පළමු ජගත් සම්මානය නිසා සතුට වැඩියෙන් දැනෙනවාමුම්බායි ප‍්‍රහාරයෙන්: බොලිවුඩ් තරු නොසන්සුන්කොහොමද තොරතුරුලොකුම හොඳමලෝක වාර්තාවක් තැබූ ගුවන් හමුදාපති පිය - පුතුදිගු නිහැඩියාවකින් පසු සුගත් සමරකෝන් ගෙන් විජය - කුවේණිරූපවාහිනී පෙ‍්‍ර්ක්ෂකයන්ට නවමු අත්දැකීමක් ‘ශ‍්‍රී ලංකන් ලයිෆ්’නින්දෙන් ගෙරවීම සුළු කොට තකන්න එපාරූ විසිතුරු“ස‍දේ මං - ඇන්දා සිත්තම් මගේ ආදරේ - හැඩයෙන් වළාකුල් වැල්ලේ - හංගා රැයේ පීදෙනා තරු මල් මීදුම් තලාවේ - රෑ සීත යාමේ උන්මාදයෙන් සැතපිලා...”පසුබිමින් නැඟෙන කී බෝඩයේ ගී අනුවාදනයට අනුව ඇය ගීතය මුමුණයි... පදවලින් එන මුදු ගුණයට ඇගේ හඬ, වඩාත් ගැළපේ. එය සංවේදී ය.“මේ කොටස තවත් අලංකාර කරලා ගායනා කරන්න...”එවර ඔහු ඇයට මඟ පෙන්වයි. වචනවලින් නැඟී එන ලාලිත්‍ය සේම ඇගේ හැඟුම්බර මුහුණ ද තව තවත් පියකරුව පෙනේ.මේ අපේ ගීත ක්ෂේත‍්‍රයට එකතු වීමට නියමිත, නවතම පෙ‍්‍ර්ම ගීතයක්.ගැයෙන්නේ සමිතා එරන්දතී මුදුන්කොටුව ගේ හඩින්. ඈ අසලින් ම හිඳිනුයේ ඇගේ දයාබර සැමියා අතුල අධිකාරිය.අපේ ගායිකාව අලුතින් ම ගයන මේ ගීතය අසන්නට ලැබුණේ නාවල සේනානායක මාවතේ ‘කීල්ස් නිවාස සංකීර්ණයේ පිහිටි අතුලගේත් - සමිතාගේත් නිවහනට ගොඩවැදුණු මොහොතේ දී ය.අලුත් ගීතයක් ගයන්නට සැරසෙද්දී අතුලගෙන් ලැබෙන සහාය ගැන සමිතා මතක් කරන්නේ මහත් සතුටකින්.මේ දෙන්නාම එකම ක්ෂේත‍්‍රයක වීම ඔවුන්ගේ, වෘත්තීය කටයුතු වලට රුකුලක් වී ඇත.මේ අලුත්ම ගීතයේ පද නිලාර් එන්. කාසිම්ගෙනි. ගීතයේ සංගීත නිර්මාණය කපිල පූගලආරච්චි ගෙනි. ඔහු අතුලගේ නැඟණිය වූ නෙලූගේ දයාබර සැමියායි.“ඇත්තටම මගේ නවතම සංයුක්ත පටයේ නිර්මාණ කටයුතු තමා මේ දවස්වල කරන්නේ.”“මා ආව ගමන් මඟ ලොකු වෙනසක් කරන්නෑ. හැබැයි, සංගීත ක්ෂේත‍්‍රයේ දක්ෂ තනු නිර්මාණකරුවන් කීප දෙනෙක් ම මේ කටයුත්තට, මට අවශ්‍ය තනු නිර්මාණය කරගෙන යනවා.අවුරුදු 6 ක් තරම් කුඩා වයසකදී එදා, එඩ්වඩ් ජයකොඩිත් සමඟ මුල්වරට ළමා ගීතයක් ගායනා කරද්දී ඇය ඒ ශ්‍රේණියේ ගායිකාවක වී සිටියා ය. අවුරුදු 16 ක් තරම් කුඩා වියේදීම, භාත්ඛණ්ඩේ විශාරද උපාධිය ලබාගන්නට තරම් සමත් වූ සමිතා අද වනවිට ක්ෂේත‍්‍රය ඔස්සේ සැලකිය යුතු දිගු ගමනක් ඇවිත් තිබේ.අම්මාත්, තාත්තාත් සංගීත ගුරුවරුන්ව සිටි කාලයේ පටන් ම ඇය ද තම නිවහනේදී පැවැත්වූ සංගීත ඉගැන්වීම් කටයුතුවලට දායක වූවා ය.“ඔව්, ඒ අතීතය, මම අද සිහිපත් කරන්නේ සතුටකින්. හැමදාමත් සංගීතමය පරිසරයකයි මම හිටියෙ.් අදටත් එහෙමයි. අතුලත් එක්ක විවාහ වුණාට පස්සේ සංගීත ඉගැන්වීම් කටයුතු මගෙන් ටිකෙන් ටික මඟ හැරුණා.”“මම නැවතත් ඒ කටයුතු ආරම්භ කිරීමට බලාපොරොත්තු වෙනවා. නාවල අපේ නිවහනේ දී මේ කටයුතු සිදු කරගෙන යන්න තමා සැලසුම් කරන්නේ. කටහඬ පාලනය හා භාත්ඛණ්ඩේ විශාරද උපාධිය තෙක් සිසුන්ට සංගීත දැනුම ලබාදෙන්න මං පංති පවත්වනවා. දැන් ඒ සඳහා අයදුම්පත‍්‍ර භාර ගන්නවා.”“මේ දවස්වල අතුල ‘ඩී‍්‍රම් ස්ටාර්ස්” වැඩසටහන වෙනුවෙන් තමා බොහෝ කාලයක් කැප කරන්නේ. මමත් එයාට ඒ නිදහස දීලා තියෙනවා. ඒ අතර මම මගේ පියාගෙන් (සංගීතවේදී පෙ‍්‍ර්මදාස මුදුන්කොටුව) සංගීතය වැඩිදුරටත් හදාරනවා. සංගීතය පිළිබඳව එම්.ඒ. එක කරන්නයි මගේ බලාපොරොත්තුව.”මට මතකයි ඒ දවස්වල සමිතා පැවැත්වූ සංගීත පංතිවලට, නෙලූ අධිකාරිගෙනුත් හොඳ සහායක් ලැබුණා. ඔයා දැන් එයත් එක්ක අමනාපයෙන් ඉන්න කතාව ක්ෂේත‍්‍රය තුළින් ඇහෙනවා.“මටත් ඇහිලා තියෙනවා. ඒක බොරුවක්. නෙලූ මගේ සැමියට ඉන්න එකම සහෝදරිය. ඇය මගේ නංගි විදිහටයි මාත් සලකන්නේ. එදා වගේ ම අපි හරිම ආදරෙන් ඉන්නවා. ඇය හා මා අතර කිසිම තරහක් නෑ. මේක අනෙක් අයට ලොකු ප‍්‍රශ්නයක් වෙලා තිබුණා. හැබැයි අපිට ප‍්‍රශ්නයක් වෙලා නැහැ කවදාවත්.”ඔය පැතිරෙන කටකතා නිසා ඔයා පරාජිත හැඟීම් ඇති කරගන්න කෙනෙක්ද?“කිසිම හරයක් පදනමක් නැතුව කියන මේ කතා මේ කණෙන් අහලා එහා කණෙන් පිට කරනවා. ගායිකාවක් වුණෙ වාසනාව, උනන්දුව වගේ ම මගේ දක්ෂතාවය නිසා. ඒ ජයග‍්‍රහණයයි මගේ ජීවිතය එදා වගේ ම අදටත් ආලෝකමත් කරන්නේ.ඒත් මගේ ජීවිතේ මොන අංශයකින් හරි මට පරාජය පෙනුණොත් මම උත්සාහ ගන්නේ ම ඒක ජය ගන්න. ඒ හැම දේකින් ම මම ජය අරගෙන තිබෙනවා. කලාව වගේ ම පවුල් ජීවිතය පැත්තෙනුත් දැන් මම ලොකු දියණියක් ඉන්න අම්මා කෙනෙක්. පුතාටත් දැන් අවුරුදු හය ඉවරයි. මගේ එකම බලාපොරොත්තුව අම්මා කෙනෙක් විදිහට මේ දෙන්නා අධ්‍යාපනයෙන් ඉදිරියටම යනවා දකින එක.ඔයාගේ ජීවිතයේත් හැලහැප්පීම් තිබුණා. වැටෙන්නැතුව හිත හදා ගත්තේ කොහොමද?“මම හිතින් දුක් වින්ද හෝ කවදාවත් දුක් විඳින කෙනෙක් නොවේ. ලෝකයේ හැම මනුස්සයෙකුටම “අටලෝ දහම” කියන එක පොදුයි. ඒක හරියට චක‍්‍රයක් වගෙයි. මට දුක, සතුට, ජය, පරාජය, මධ්‍යස්ථ සිතින් භාර ගන්න පුළුවන්.පහුගිය කාලේ මට උහුලන්න බැරි තරමට ප‍්‍රශ්න නොආවා නොවේ. ඒත් මම කිසිම කෙනෙකුට වෙර කරන්නෑ. ද්වේශ කරන්නෑ.මාව පහතට, ඇදලා දාන්න හැදුවත් මං පහතට වැටුණෙත් නෑ. ඒ කරන කෙනාට මම මෙති‍්‍ර කරනවා මිසක්. හැබැයි මං අදටත් ගොඩක් සතුටු වෙනවා කරන කියන හැම දේකින් ම මට ජය ගන්න පුළුවන් වීම ගැන. ඒත් මට හැමදාම වැරදි කළ හා මගේ වැරැදි හැමදාම දැකපු අය තාම එකම තැන ඉන්න එක ගැන දුක් වෙනවා.ක්ෂේත‍්‍රයේදී මා කිසිවෙකු තරහකාරයෙක් කියලා හිතන්නෑ. ඒ නිසා මම දැඩිව සත්‍ය කි‍්‍රයා කරනවා. ඒ තුළින් ලොකු හිතේ ශක්තියක්, ධෙර්යයක් ගොඩනැඟිලා තියෙනවා.කෙනෙකුට විරුද්ධව අප එක් ඇඟිල්ලක් දික් කළොත්, මගේ පැත්තටත් ඇඟිලි 4 ක් නැමිලා තියෙනවා. ඒ නිසා ඔය කියන, දෝෂාරෝපණ, චෝදනා ගැන මගේ හිතේ අබමල් රේණුවක් තරම්වත් ද්වේෂයක් නෑ. මා තුළ ලොකු ශක්තියක් තියෙනවා කියන එක. ඒක සත්‍ය කි‍්‍රයා බලයෙන් ඇති කරගත්ත හිතේ ශක්තියක්.”ඒ අතර පහුගියදාවක සමිතා ගැයූ නවතම ගීතය පිළිබඳව සටහනක් තබන්නටයි ඇගෙන් අපිට ලැබුණු ඇරියුම. ගීතයේ පද සංගීතය, රජීව් සෙබස්තියන්ගෙනි.සමිතාට පමණක් නොවේ ද්වේෂයෙන් වෙරයෙන් බොහෝ අය ගැන කයි කතන්දර කියන අයට මේ ගීතය හොඳ පණිවුඩයක් වේවි.“ඔය අනුන්ගේ කුණු රොඩ්ඩ හොයන සමහර අයට පෙනෙන්නේ නෑ තමන් ඇහේ තියන පරාල එහෙව් රටේ අතන මෙතන ඇහෙන විකාර අනේ මගේ මොකෝ මට ගෙතුවටකයිකතන්දර හොයලා විස්තර අතිනුත් දාලා පදමට කන්ද කෙන්ද කරන ඕපදූප මන්තර අර වැට ළඟ මේ ළිඳ ළඟ හොයලා විස්තර විසි හතර පැයෙන් නිකුත් වෙනවා කැළෑ පත්තර”ජයමිණි අත්තනායක සේයාරූ - තිලක් පෙරේරා</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=av0812146</link>
    <topic>අර්මිලා ආවේ ටිකක් දොළේ බැහැලා ඉන්න</topic>
    <author/>
    <content>සල්ලි ගහේ මුදුනට ම නැඟි රෝලින්වෙලාව නැතිකමින් ජීවිතය අපට නැතිවෙලාමර්වින් පෙරේරා දිවියෙන් සමුගනීනැටුමට හපන් තරිඳුජය මිස පරාජය මට හුරු නෑඅර්මිලා ආවේ ටිකක් දොළේ බැහැලා ඉන්න (රසදුන නව කථාව)මගේ අතින්ම ලබාගත් පළමු ජගත් සම්මානය නිසා සතුට වැඩියෙන් දැනෙනවාමුම්බායි ප‍්‍රහාරයෙන්: බොලිවුඩ් තරු නොසන්සුන්කොහොමද තොරතුරුලොකුම හොඳමලෝක වාර්තාවක් තැබූ ගුවන් හමුදාපති පිය - පුතුදිගු නිහැඩියාවකින් පසු සුගත් සමරකෝන් ගෙන් විජය - කුවේණිරූපවාහිනී පෙ‍්‍ර්ක්ෂකයන්ට නවමු අත්දැකීමක් ‘ශ‍්‍රී ලංකන් ලයිෆ්’නින්දෙන් ගෙරවීම සුළු කොට තකන්න එපාරූ විසිතුරුඅර්මිලාගේ කුඩා බෑගය රට කෑම බීමවලින් පිරී තිබුණි. ඇගේ ත්‍යාගවන්තකම ගැන මහේෂ්ට සතුටක් දැනුණ නමුදු පෙරදිග තමා ගුණපාල අත යැවූ පාර්සලය සිහිපත් වීමෙන් බියක් ඉපදුණි.“එයාල ඕවා කන්න ආසා නෑ” ඔහු වහා කීවේ එහෙයිනි.“ආසා නෑ? ඔයා කොහොමද දන්නේ? ඔය හරි නරකයි මහේෂ්. එයාලට මොනවත් තෑගි ගෙනාවේ නෑ.”“අර්මි... ඕවා පස්සේ දෙමු. එයාල හිතයි අපිට කොමඩු දුන්න හින්ද අරගෙන ආවේ කියලා... අනික ඕවා ඊයේ අරන් ගියා නම් ප‍්‍රශ්නයක් නෑ.”“ඕ. කේ.”අර්මිලා බෑගය ආපසු තැබුවේ වැඩි මනාපයකින් නොවේ.“තරහද...” මහේෂ් ඇගේ උරහිසෙන් අල්ලා තමා දෙසට හරවා කම්මුල චුම්බනය කළේය.“මුතුටයි සුරංගටයි බබාල නැද්ද? එයාල කසාද බැඳල ගොඩක් කල්ද?”මහේෂ් හිස දෙපසට සෙලවූවද ක්ලාන්තය සෑදී ඇද වැටේයැයි බියෙන්ය. හිසට මහා බරක් පැටවූ ලෙස ඇදුම් කන්නට වූ නිසා මහේෂ් වැල් පුටුවට බර දුන්නේය.“ඇයි මහේෂ් දැන්ම යන්නැද්ද?”අර්මිලාට ඇගේ මුල් ප‍්‍රශ්නය අමතක වී යාම වාසනාවක් විය. දරුවා පිළිබඳව මොකද්දෝ උණුසුම් හැඟීමක් ඔහුගේ සිතට වද දෙන්නට පටන් ගත්තේය.තමා නිසා මුතු අම්මා කෙනෙක් වූ බව අලුතින් මතක් වී, මෙල්ල කරගත නොහැකි ලෙසින් තමාගේ සිත කලබලයට පත්වී ඇති බව ඔහු පසක් කර ගත්තේය.අඩුම තරමේ දරුවා ගැහැනු ද පිරිමි ද යන වග වත්, එම දරුවා සුරංග ළඟ සිටී ද නැද්ද යන වග වත් සොයා බැලීමේ ගුප්ත ආශාවක් බුර බුරා නැඟ එන්නට පටන් ගෙන තිබුණි. පරිසරය හා සමීප සබැඳියන් විසින් තමා මේ තත්ත්වයට ඇද දැමූ බව ඔහු පිළිගත්තේය.“යමු...”මහේෂ්ට නොදැනීම සුසුමක් පිටවූයේ පිරවී හිරවී තිබු ප‍්‍රශ්න තරමක් සැහැල්ලු බවට පත් කරවමින්ය. මහේෂ් දෙගිඩියාවෙන් යුතුව අර්මිලාගේ අතින් අල්ලාගෙන බරාඳය දෙසට ගියේ, අනිවාර්යයෙන් මව එහි සිටින බව දන්නා නිසාය.“කොහෙද පුතා යන්නේ?”කරමින් සිටි කාර්යය මඳක් නතර කොට මව හිස ඔසවා බැලුවේ ප‍්‍රශ්නාර්ථයෙනි.“මේ... අර්මිලාට වත්තේ ඇවිදින්න ආසයිලු?”“අර්මිලාට?”මවගේ සැකයෙන් හැකිළී ගිය මුහුණ වහා කෝපයෙන් පිරුණේය.“මං ආසයි... අම්මා...” අර්මිලා දිවගොස් අම්මාගේ උරහිස වැළඳ මුහුණ සිපගත්තාය.“මේ ළමය මොනව කරන්ඩ හදනවද මන්දා?” තමාටම කියාගත් මව, අර්මිලාගේ හිස අතගෑවේ දයාවෙනි.“එහේ කූඩැල්ලෝ ඉන්නවා දුව, උන් ඔයාගේ ඇඟේ එල්ලිලා හපා කයි. උන් කෑවහම හරි විසයි.”ඒ මොක්කුන්ද මහේෂ්? නයා වගේ ද?” එවර නම් මවගේ මුහුණ මඳ සිනහවකින් ආලෝකවත් විය.“දවසක් ගියා නේද දුව... එහේ එච්චර බලන්න දෙයක් නෑ. මදුරුවොයි, කූඩැල්ලොයි පිරිලා...”මව එසේ කියන ගමන් මහේෂ් දෙස බැලුවේ නොපහන් දෑසිනි. කිසිවක් නොදන්නා අයුරින් සිටියද මෙය ඔහුගේ අරමුණු ඉටුකරගැනීමක් විය නොහැකි දැයි ඕ කල්පනා කළාය.“කරුණාකරල... කරුණාකරලා...” අර්මිලා මවට ඇවිටිලි කළාය.“පුතා මහේෂ්, මේ ළමයත් අරගෙන රැල්කනේ යන්ඩ හදන්න එපා... රටකින් රටකට ඇවිත්.. ඒ ළමයට පාඩුවේ ඉන්න දෙන්ඩ.”මව අමු සිංහලෙන්ම කීවේ කෝපයෙනි.“අම්මට පිස්සු... මං කොහේ යන්නද? අර්මි හරිම ආසයි ඇවිදින්න. එයා ගස්වැල් වලට හරි ආදරෙයි...”“ගිහින් ඉක්මනට එන්න... අද මාම ලගෙ ගෙදරත් ගියොත් හොඳයි...” මව කළ හැකි දෙයක් නොමැතිකමට කීවාය.අර්මිලා නිවෙසින් පිටවී මිදුල කෙළවරට දිවගොස් ආපසු හැරී මවට අත වැනුවාය.“මොන නාඩගමක් නටන්න යනවද මන්ද...”මව තොල මතුළේ මහේෂ් ගැන කෝපයෙනි. අර්මිලා මහේෂ්ටත් කලින් කඩුල්ල පැන මහේෂ් එන පෙර මග බලා සිටියාය. අඩි පාර දිගේ නටමින් හා මහේෂ් ගේ අත පද්දමින් ඇය ගමන් කළේ දස හැවිරිදි දැරියක සේය.ගමනේ ඉක්මන්කම නිසා විඩාවට පත් අර්මිලා, සාක්කුවට අත යවා චොකලට් පෙත්තක් ගත්තාය. ඉන් කොටසක් තම මුවට දාගත් ඇය ඉතිරි කැබැල්ල මහේෂ්ගේ දෙතොල් අතරින් තැබුවේ හඬ නගා හිනැහෙමින්ය.ලඳු කැලෑවේ දෝංකාර වන සිනාහඬ, ගස්වල ලැග සිය ගිරවුන්, මයිනන් කලබල කිරීමට සමත් විය. අර්මිලා උඩ බලමින් සිඩ කැමරාවට බොහෝ විචිත‍්‍ර සිත්තම් එක් කර ගත්තාය.මුතුගේ කුඩා නිවහන ගස් අතරින් යාන්තමින් දිස්වන්නට පටන් ගත් විට ම, හුන්තැන නැවතී කෑ ගැසුවේ මුවට අතක් තබාගෙනය. මහේෂ් එසේ නොකරන ලෙස වරක් කීවද, අර්මිලා දිගටම කෑ ගැසුවාය.“මුතු... ආවා... මම ආවා...”පළමුවෙන් නිවෙස පිටිපස පැත්තෙන් සුරංග එළියට බහිනු මහේෂ් දුටුවේය. සුරංග දුටු විගස අර්මිලා නැවතත් උස් හඩින් කෑ ගැසුවාය.“අපි ආවා... මෙහේ ආවා...”මහේෂ් අර්මිලා ගේ අතින් දැඩි ලෙස අල්ලාගෙන ඔවුන් සමීපයට ගියේ චකිතයෙනි. අර්මිලා එකවරම මෙසේ හැසිරේවි යැයි ඔහු බලාපොරොත්තු වූයේ නැත.“බේබි මහත්තයා?”සුරංග වැඩි මනාපයක් නොපෙන්වීමට උත්සාහ ගත්ත ද අර්මිලාගේ සිනහ පිරුණ මුහුණ ඔහු තුළ අනුකම්පාවක් ඇති කළේය. මෙතෙක් සඟවාගෙන තිබු චොකලට් පෙත්ත ඔහු අත තබන විට සුරංග ගේ මුව පුරා සතුටු සිනහවක් නැඟුණි.“නෝනට අපිව මතක්වෙලා තියෙන්නේ... මුතු... මේ...න්න නෝනා අපිව බලන්න ඇවිත්...”මුතු ඒ හඬට දිව ආවේ ඇඳ සිටි චීත්තයේ අත පිස දමමින්ය.“හප්පේ... මොනවද මේ? අ...නේ චොකලට් නේද? නෝනා එහෙනම් අපිට ආදරෙයි නේද සුරංගයියේ...”මුතු තමා දෙස නොබලාම හොඳ ඇනුම් පදයක් කිවු බව මහේෂ් වටහා ගත්තේය. අර්මිලා ගේ අතින් අල්ලාගත් මුතු ගේ ඉදිරිපසට ගියේ සුරංග දෙස බැල්මක් හෙළාය.තමා පිරිසක් මැද අසරණ වූවා වැනි හැඟීමකින් මහේෂ් ගේ සිත පිරී ගියේය. තමාට තිබු ගරු සැලකිලි කොහේදෝ පාවී ගොසින්ය. දැඩි රුචියකින් චොකලට් කෑල්ලක රස විඳින සුරංග සිතාමතාම මෙසේ කරනු ඇතැයි මහේෂ් සිතුවේය.“බේබි මහත්තයා... අපි නාන්ඩයි ලෑස්ති වුණේ” ස්වල්ප වේලාවකට පසු සුරංග නිහැඩියාව බිඳ දැම්මේය.“දොළේ නාන්න ආසයි. අර්මිලා ආ වේ ටිකක් දොළේ බැහැල ඉන්න...”“දැන් දොළ හොඳට පිරිලා... ඕන තරම් වතුර... හැබැයි හවස් වෙනකොට හීතලයි...”“සුරංග යමු...” මහේෂ් අර්මිලා කොහිදැයි විපරම් කළේය.“මහේෂ්... මට නාන්න ඕනේ... මං ආසයි.” අර්මිලා මහේෂ් වෙත පැමිණ සුරතල් ලෙස පැවසුවාය. ඔහු එකවරම මුතු දෙස බැලුවේ තරමක ලැජ්ජාවකිනි.“මේ වතුර සීතල වැඩියි.”මහේෂ් වැඩි උනන්දුවක් නොගෙන කීවේය. අර්මිලා වඩාත් ‍ෙතාදොල් වෙන්නට උත්සාහ ගනිමින් මහේෂ් ගේ කැමැත්ත ගන්නට වෑයම් කළාය.“එහෙනම්... ටිකක් සෙල්ලම් කරනවා විතරයි.”“ඔයාට මේවා පුරුදු නෑ අර්මි... අනික හොඳටම හවස් වුණා. හරි එහෙනම් ඉක්මනට එන්න.ඕවිල්ලක් ලෙස සෑදී දොළ පහරට උඩින් වැටී තිබුණ වැල් පොටවල්වල එල්ලීගෙන අර්මිලා ඔංචිලි පදිමින් ගීයක් ගැයුවාය. දොළ පහරේ දියවැල් අතර පීනා මුතු සමඟ තරගයට ජබු ගැසුවාය.මතු සම්බන්ධයි</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=av0812148</link>
    <topic>මගේ අතින්ම ලබාගත් පළමු ජගත් සම්මානය නිසා සතුට වැඩියෙන් දැනෙනවා</topic>
    <author>හේමාලි විජේරත්න</author>
    <content>සල්ලි ගහේ මුදුනට ම නැඟි රෝලින්වෙලාව නැතිකමින් ජීවිතය අපට නැතිවෙලාමර්වින් පෙරේරා දිවියෙන් සමුගනීනැටුමට හපන් තරිඳුජය මිස පරාජය මට හුරු නෑඅර්මිලා ආවේ ටිකක් දොළේ බැහැලා ඉන්න (රසදුන නව කථාව)මගේ අතින්ම ලබාගත් පළමු ජගත් සම්මානය නිසා සතුට වැඩියෙන් දැනෙනවාමුම්බායි ප‍්‍රහාරයෙන්: බොලිවුඩ් තරු නොසන්සුන්කොහොමද තොරතුරුලොකුම හොඳමලෝක වාර්තාවක් තැබූ ගුවන් හමුදාපති පිය - පුතුදිගු නිහැඩියාවකින් පසු සුගත් සමරකෝන් ගෙන් විජය - කුවේණිරූපවාහිනී පෙ‍්‍ර්ක්ෂකයන්ට නවමු අත්දැකීමක් ‘ශ‍්‍රී ලංකන් ලයිෆ්’නින්දෙන් ගෙරවීම සුළු කොට තකන්න එපාරූ විසිතුරුජීවිතේ සුවහසක් බලාපොරොත්තු ප‍්‍රාර්ථනා සියල්ල ඈ පසෙක තැබුවේ සිය පණනළ තරමටම ආදරය කරන සිනමාව වෙනුවෙනි.ගැහැනු දරුවකු සිනමාවට පැමිණ සිනමා නිළියක් වීම ගරු කටයුතු කටයුත්තක් සේ නොසැලකුව යුගයක ඈ බොහොමත්ම ආදරෙන් සිනමාව වැළඳගත්තාය.පුරා දශක හතරකටත් අධික කාලයක් සිනමාව බැබළවූ නිළි රැජින මාලිනී සෙනෙහෙලතා ෆොන්සේකා නම් වූ ඔබ සිනමාවට සෙනෙහස පෑව සෙනෙහෙලතාවක්ම විය.මේ දීර්ඝ මඟ දෙපස ඔබෙන් ලාංකීය සිනමාවට වූ අපරිමිත සේවය වෙනුවෙන් ලැබූ ඇගැයුම් පැසසුම් අප‍්‍රමාණය.එහෙත් පසුගිය සතියේ ඔබ ශ‍්‍රී ලාංකීය අනන්‍යතාව විදේශයක සනිටුහන් කොට ගෞරවනීයත්වයට පත්වීම ඔබේ සිනමා දිවියට මෙන්ම ශ‍්‍රී ලාංකික සිනමාවට ද සුවිශේෂි වූ මොහොතක් විය.ඉන්දයාවේ ගෝවේ පැවැති 39 වැනි ඉන්දියානු අන්තර්ජාතික සිනමා උලෙළේ (International Film Festival of India) විශිෂ්ටතම රංගනය උදෙසා පිරිනැමෙන රජත මයුර සම්මානයෙන් (Silver peacocke) නිළි රැජින මාලිනී ෆොන්සේකා පිදුම් ලැබුවාය. සම්මාන ප‍්‍රදානෝත්සවයෙන් පසු මවුබිමට සැපත් වූ ඇය සම්මානයක සතුට පිළිබඳවත් රංගනය පිළිබඳවත් කතාබහකට අපත් සමඟ එක්විය.”39 වැනි ඉන්දියානු අන්තර්ජාතික සිනමා උලෙළ මෙවර පැවැත්වුණේ ගෝවේ කලා ඇකඩමියේදීයි. මෙහිදී පිරිනැමුණ සම්මාන තුනෙන් දෙකක් කසකස්ථානයට හිමිවුණා. ඒ නවක අධ්‍යක්ෂවරයාට සහ හොඳම චිත‍්‍රපටයට හිමිවන සම්මාන දෙක. අනිත් සම්මානය තමයි මට හිමිවුණේ. ඒ ප‍්‍රසන්න විතානගේ අධ්‍යක්ෂණය කළ ‘ආකාස කුසුම්’ චිත‍්‍රපටයේ ‘සන්ධ්‍යා රාණි’ නම් වූ චරිතය නිරූපණය කිරීම උදෙසා.”රජත මයුර සම්මානය අපේ රටට හිමිවුණ ප‍්‍රථම වතාව මෙය නොවේ. මීට ප‍්‍රථම ආචාර්ය ලෙස්ටර් ජේම්ස් පීරිස් ‘ගම්පෙරළිය’ චිත‍්‍රපටය වෙනුවෙනුත් මාලිනියගේ සහෝදර නිළි අනෝජා වීරසිංහ ‘මල්දෙනියේ සිමියොන්’ චිත‍්‍රපටයේ රඟපෑම වෙනුවෙනුත් මේ සම්මානය දිනාගත්තා.”මේ සම්මානය මට ලැබුණා කියල දැනගන්න මොහොතේ ලොකු සතුටක් මගේ හිතට ආවා. මේ සම්මානයේ ගෞරවය මට විතරක් ලැබෙන එකක් නොවෙයි කියන අදහස මට ආවා. එකපාරටම මගේ හිතට ආවේ මගේ රට ගැන හැඟීමයි. අනිත් පැත්තෙන් අපේ රටවල් දෙක අතර සමඟිය වර්ධනය වීමටත් මේක හේතුවක් කියලා මට හිතුණා.මීට ප‍්‍රථමයෙනුත් අන්තර්ජාතික වශයෙන් සම්මානයට දෙවතාවක්ම පත්වුණත් සජීවීව ඊට සම්බන්ධ වන්නට මට අවස්ථාව ලැබුණේ මෙවරයි. ඒ නිසා මේ සම්මාන උලෙළ මට සුවිශේෂියි. කොටින්ම කිව්වොත් මට මේ සතුට ගැන කියාගන්න වචන නෑ.”මාලිනිය වචන අමුණනවා. 1968.02.26 වැනි දින තිස්ස ලියනසූරියගේ ‘පුංචි බබා’ චිත‍්‍රපටයෙන් සිනමා රංගනයට පිවිසි ඇගේ රංගන මෙහෙවරට මේ වනවිට පන්සාළිස් වසරකුත් ඉක්ම ගිහින්. එදා මෙදා තුර ඈ තවමත් සිනමාව තුළ වැජඹෙනවා. ඈ රජත මයුරියක කළ ආකාස කුසුම් හි ‘සන්ධ්‍යා රාණි’ කෙබඳු දැයි අපි ඇගෙන්ම විමසමු.”මට හිතෙන්නෙ ‘සන්ධ්‍යා රාණි’ කියන්නෙ මෙතෙක් මම කරපු අමාරුම චරිතෙ වෙන්න ඇති. ඒ මොකද ‘සන්ධ්‍යා රාණි’ කියන්නේ වෘත්තියෙන් නිළියක්. ජීවිත ප‍්‍රශ්නවලට මුහුණ දෙමින් මානුෂීය සටනක් කරන නිළියක්.නිළියක් විදියට නැවත රඟපාන එක ඇත්තටම අමාරු වැඩක්”. මෙහි අන්තර්ගතය ගැන දැඩි ලෙස අවධානය යොමුකළා. හරියට මගේම ජීවිතේ රඟපානව වගේ. මම කොහොමද මේ වගේ ප‍්‍රශ්න ආවොත් හැසිරෙන්නෙ කියල හිතල බලල තමයි රංගනයට එක්වුණේ. ඒක සාර්ථක කරගන්න අධ්‍යක්ෂ ප‍්‍රසන්න මට බොහෝ උදව් වුණා. ඔහු තුළ තමයි මේ හැම දෙයක් ම මැවිල තිබුණේ.රජත මයුර සම්මානය දෝතට ලැබෙන විට මොනවද හිතුණේ කියලා අපි ඇහුවා ඇයගෙන්. ඇගේ ජීවිතේ පුරා වැටුණු දැවැන්ත සෙවණැලි සියල්ල ක්ෂණයකින් ඇයට මතක් වුණා කියල තමයි ඇය කිව්වේ.”මේ සෑම දෙයක්ම කරන්න අද මම මෙතැන ඉන්නේ මගේ ආදරණීය අම්මා තාත්තා නිසයි. ඒ වගේම මට මේ ගමන යන්න මගේ පවුලේ අයගෙන් පාසල් මිතුරන්, හිත මිතුරන් වගේම මම රඟපාපු චිත‍්‍රපටවල අධ්‍යක්ෂවරුන්ගේ සිට සුළු කාර්මික ශිල්පියා දක්වාම මතක් කරන්න ඕන. ඒ වගේම තමයි මාව ක්ෂේත‍්‍රයට ගේන්න දැඩි ලෙස උනන්දු වුණු මගේ ගුරුවරයා වන එස්.මලල් මහතා, එච්.ඩී.පෙ‍්‍ර්මසිරි, ප‍්‍රසන්න විතානගේ, ජෝ අබේවික‍්‍රම ඇතුළු හැමදෙනාම සිහිපත් කරන්න ඕන.හැටේ දශකයේ අග භාගයෙන් සිනමා ගමන් මඟ ඇරැඹූ ඇය 70 දශකය මෙරට සිනමාවේ ස්වර්ණමය යුගය ලෙස ලියා තබන්නට දායක වූවාය. එදා මෙදා තුර සම්මාන පිට සම්මාන ලබමින් සිනමාව වෙනුවෙන් කැපවුණු ඇය දේශ දේශාන්තරයන්හි අපේ සිනමාවේ නම රන්දා කවදත් සුපුරුදු අවිහිංසා සිනාරැල්ලෙන් වත සරසාගෙන පසුගිය සතියේ දිවයිනට සපැමිණියාය.ආදරණීය මාලිනිය තවත් බොහෝ කලක් ඔබේ රංගන ප‍්‍රතිභාවෙන් නැළවෙන සිනමා සිහිවටන ශ‍්‍රී ලාංකීය අපට මහත් අභිමානයකි. ජීවිතයම සිනමාවක් කරගත් නිළි රැජින මාලිනී ඔබ හැමදාමත් අපේ නිළි රැජිනමය. ඔබට දීර්ඝායුෂ!හේමාලි විජේරත්නඡායාරූප - ටෙනිසන් එදිරිසිංහ, සුදත් මලවීර</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=av0812149</link>
    <topic>මුම්බායි ප‍්‍රහාරයෙන්: බොලිවුඩ් තරු නොසන්සුන්</topic>
    <author>සුජීව තේවහෙට්ටිගේ</author>
    <content>සල්ලි ගහේ මුදුනට ම නැඟි රෝලින්වෙලාව නැතිකමින් ජීවිතය අපට නැතිවෙලාමර්වින් පෙරේරා දිවියෙන් සමුගනීනැටුමට හපන් තරිඳුජය මිස පරාජය මට හුරු නෑඅර්මිලා ආවේ ටිකක් දොළේ බැහැලා ඉන්න (රසදුන නව කථාව)මගේ අතින්ම ලබාගත් පළමු ජගත් සම්මානය නිසා සතුට වැඩියෙන් දැනෙනවාමුම්බායි ප‍්‍රහාරයෙන්: බොලිවුඩ් තරු නොසන්සුන්කොහොමද තොරතුරුලොකුම හොඳමලෝක වාර්තාවක් තැබූ ගුවන් හමුදාපති පිය - පුතුදිගු නිහැඩියාවකින් පසු සුගත් සමරකෝන් ගෙන් විජය - කුවේණිරූපවාහිනී පෙ‍්‍ර්ක්ෂකයන්ට නවමු අත්දැකීමක් ‘ශ‍්‍රී ලංකන් ලයිෆ්’නින්දෙන් ගෙරවීම සුළු කොට තකන්න එපාරූ විසිතුරුපසුගියදා මුම්බායි නගරයට එල්ල වූ බිහිසුණු ත‍්‍රස්ත ප‍්‍රහාරයේ උණුසුම තවමත් වියැකීගොස් නැහැ. මේ හේතුවෙන් බොලිවුඩ් සිනමාවේ බොහොමයක් කලාකරුවන්, කලාකාරියන් ගත කළේ අවිනිශ්චිත හැඟීම්වලින් යුතුවයි. ප‍්‍රහාරය එල්ලවීමත් සමඟ ම චිත‍්‍රපට රැසක වැඩ කටයුතු හදිසියේ ම නතර කරන්නට සිදුවුණා.මේ වනවිට ඇතැම් නළු නිළියන් සහ අධ්‍යක්ෂවරුන් නැවතත් චිත‍්‍රපට රූපගත කිරීම් ඇතුළු අනෙකුත් වැඩකටයුතු ආරම්භ කර ඇතත්, තවමත් ඔවුන් පසුවන්නේ නොසන්සුන් මානසිකත්වයක් මැද්දේයි.සමහර කලාකරුවන් සහ කලාකාරියන් මේ ත‍්‍රස්ත ප‍්‍රහාරය පිළිබඳව අතිශය කම්පාවෙන් කතා කරද්දී සමහරු මේ සිද්ධිය සම්බන්ධව ඉන්දීය දේශපාලනඥයන්ට දොස් පවරන්නට පසුබට වුණේ නැහැ.මුම්බායි නගරය මීට වසර කිහිපයකට උඩදී හැඳින්වූයේ බොම්බාය යන නාමයෙන් බොම්බාය කේන්ද්‍රකර ගනිමින් ‘සලාම් බොම්බේ’ චිත‍්‍රපටය නිර්මාණය කළ ජගත් කීර්තිධර සිනමාකාරියක වන මීරා නායර් තවමත් පසුවන්නේ නොසන්සුන් බවකින්...” මේ සිද්ධිය මට වචනයෙන් විස්තර කරන්න අමාරුයි.සුනිල් ශෙට්ටිකොහොම වෙතත් මම ප‍්‍රාර්ථනා කරන්නේ අපට ඉක්මණින් ම සාමය ළඟා වේවායි කියලයි.” ඇය විද්‍යුත් මාධ්‍යයකට අදහස් දක්වමින් කියා සිටියා. ත‍්‍රස්තවාදීන්ගේ ග‍්‍රහණයට නතුවී තිබූ ටජ්මහල් හෝටලය ඇයට නුපුරුදු ස්ථානයක් නොවෙයි. මුම්බායි නගරයට පැමිණි හැම විටකදීම ඇය නවාතැන් ගන්නේ ටජ්මහල් හෝටලයේයි.ජනපි‍්‍රය නිළි සුශ්මිතා සෙන්’ මෙම සිදුවීම දුටුවේ මිනිස් ජීවිත වල වටිනාකම අගාධයකට වැටුණු අවස්ථාවක් හැටියටයි. “පසුගිය දවස් කිහිපයම මම ගත කළේ හරිම හිත් වේදනාවකින්. ඒ වගේ ම තරහකින්. අපේ පරිපාලනයට මොකක්ද මේ වෙලා තියෙන්නේ? මිනිසුන්ගේ ජීවිත තුට්ටුවට වැටිලා. මම නම් ප‍්‍රාර්ථනා කරන්නෙ අපේ ළමයින්ගෙ අනාගතයට මේ වගේ සිදුවීම් වලින් නපුරක් නොවේවා කියලයි” සුශ්මිතා සුසුමක් හෙළමින් පැවසුවා.මුම්බායි නගරය මේ වනවිටත් භීතියට පත්ව සිටින බවයි, සුනිල් ශෙට්ටි පවසන්නේ... “මුළු නගරයම තිගැස්සිලා ගිහින්. මේ ප‍්‍රහාරයේදී කාලයක් තිස්සෙ මාව දැන හැඳින ගෙන හිටපු හිතවතුන් කිහිප දෙනෙකුත් මිය ගිහින්. මමත් පවුලේ හැමෝමත් පදිංචි වෙලා ඉන්නෙ ටජ්මහල් සහ ඔබරෝයි (ට‍්‍රයිඩන්ට්) හෝටල් ළඟමයි.අපි නිතර හැන්දෑවරු ගත කළ සමහර තැන්වලින් දුම් දමනවා, ඒවා ගිනි ගන්නවා මම ඇස් දෙකෙන් ම දැක්කා. සුනිල් මේ ප‍්‍රකාශය සිදු කරද්දී ප‍්‍රියදර්ශන් අධ්‍යක්ෂණය කළ ‘ඩි ඩානා ඩාන්’ නම්වූ චිත‍්‍රපටයේ රූපගත කිරීම්වලට සහභාගි වෙමින් සිටියා. නමුත් නැවත එහි රඟපෑමට යන බවත් ඔහුගෙන් කියවුණේ නැහැ.ප‍්‍රවීණ චිත‍්‍රපට අධ්‍යක්ෂවරුන් වන හාර්මන් බවේජා සහ සෝනු සූඩ් එතෙක් රූපගත කරමින් සිටි චිත‍්‍රපට වල වැඩ අතරමගදී නවතා දමා තිබෙනවා. සමහර විට මේ වැඩ කටයුතු මේ සතියේ දී ආරම්භ වනු ඇතැයි පැවසෙනවා.සෙලිනා ජයිට්ලි ද පසුගිය සතියේ චිත‍්‍රපටවල රඟපෑමේ කටයුතුවලින් ඈත් වී සිටියා. ඒ වෙනුවට ඇය තම හිතවත් යුවතියකගේ අවමංගල උත්සවයකට සහභාගි වී එම පවුලේ අය සමඟ ශෝකයෙන් කාලය ගත කළා. සෙලිනා ගේ මිතුරෙකු වන අශීස් චෞධාරිගේ සහෝදරියක් වූ මේ යුවතිය මියගොස් තිබුණේ මුම්බායි ත‍්‍රස්ත ප‍්‍රහාරයේදීයි.සන්ජේ දත්ප‍්‍රවීණ අධ්‍යක්ෂ කරන් ජොහාර් කෙළින් ම චෝදනා එල්ල කළේ ඉන්දීය දේශපාලනඥයන්ටයි...” මේ සිද්ධිය ගැන ඉන්දියාවේ ආරක්ෂක කටයුතු භාර නිලධාරීන්ට අපි හැමෝම ප‍්‍රශංසා කරන්න ඕනෙ. ජනමාධ්‍යවලටත් අපි කවුරුත් ප‍්‍රශංසා නොකළහොත් ඒක අසාධාරණයි. නමුත් එක්තරා දේශපාලනඥයන් කොටසකට නම් අපේ විරෝධය එල්ල වෙනවා.ඔවුන්ගෙ වැඩ අපි හෙළා දකිනවා. ප‍්‍රචණ්ඩ කි‍්‍රයා ඇතිවුණු වෙලාවෙ අපේ දේශපාලන නායකයො රූපවාහිනි චැනල් වලින් කතා කරපු හැටි මම හොඳට බලාගෙනයි හිටියෙ. සමහරු කතා කළේ මැදිරියෙ තිබුණු ටෙලිපෙ‍්‍රාම්ප්ටරයෙ දාලා තිබුණු කතා පිටපත බලාගෙනයි. සමහරු මාධ්‍ය සාකච්ඡාවල දී සටහන් බලාගෙන තිබුණත් වචන හරියට කිව්වේ නැහැ. එක් කෙනෙක් ඕස්ටි‍්‍රයාව උච්චාරණය කළේ ඕස්ටේ‍්‍රලියාව කියලයි!”සන්ජේ දත් පවසන්නේ මුම්බායි නගරයට මුලින් ම ත‍්‍රස්ත ප‍්‍රහාරයක් එල්ල වූයේ 1993 දී බවයි.“1993 ඉඳල අද වෙන කොට මුම්බායි නගරයට ත‍්‍රස්තවාදීන් දෙපාරක් පහරදීලා තියෙනවා. ඒ නිසා මේ ප‍්‍රහාරවල් මුම්බායිවලට ආගන්තුක නැහැ. හැබැයි මේ ගැටුම් නවත්වන්න පුළුවන් යුද්ධයෙන් නම් නෙමෙයි. ඒ කොහොම වෙතත් ජනතාව ආරක්ෂා කිරීමේ සම්පූර්ණ වගකීම තියෙන්නෙ ආණ්ඩුව අතේ” සන්ජේ අවධාරණය කළා.  අසරණ තත්ත්වයෙන් යුතු, දුගී බවින් මිරිකී සිටින අහිංසක තරුණයෙකු මහාමාර්ගයේ දී ඔබට හමුවුවහොත් ඔබ ඔහු ගැන අවධානය යොමු කරයි ද? මේ අසරණයා විරහ වේදනාවෙන් පෙළෙමින් සිටින බවක් ඔබට මොහොතකට හෝ හැෙඟ්විද? ආදරයක සොඳුරු සේයාවක් පිළිබඳ ශෝකාලාපයක් හඟවන්නට ඔහුට හැකි යැයි ඔබට සිතේවිද? එවැනි සිතුවිලි කිසිවිටෙක හෝ ඔබේ සිතෙහි නූපදිනවාට සැකයක් නැහැ. එවැනි අහිංසක, අසරණයෙකුට කුමන පෙ‍්‍ර්මාන්විත හැඟීම් ද?ඒ වුණත්, ආදරය යනු මෙලොව පවතින අද්භූත මෙන් ම අපූර්ව වින්දනයකින් යුතු චිත්ත විපර්යාසයක්. එයට තත්වය, කුලය, බලය හෝ වෙනත් කිසිම ආකාරයක ආකර්ශනයක් අවශ්‍ය නැහැ. ආදරයට කිසිදු උස් පහත් භේදයක් නැහැ. ආදරයෙන් වෙළුණු හදවතකට හැඟෙන්නේ සීමාවක් නොමැති ආශ්චර්යමත් සිතුවිලි සමුදායක්.ඔබ කිසිදා නොසිතන අන්දමේ අපූර්වතම පෙ‍්‍ර්මාන්විත රංගනයන්ගෙන් අලංකෘත වූ ‘රබ්නේ බානා ඩි ජෝඩි’ චිත‍්‍රපටයේ සුරින්ඩර් සානි නම් වූ අහිංසක තරුණයාට විඳින්නට සිදුවූයේ එවැනිම අත්දැකීමක්. සුරින්ඩර්, පන්ජාබයේ විදුලි බල ආයතනයක සේවකයෙක්. ඔහු සරල ගතිගුණවලින් හෙබි, පිරිසිදු හදවතක් ඇති අවංක තරුණයෙක්.එක්තරා දිනයකදී ඔහුට ආකර්ශනීය පෙනුමෙන් යුතු කෙළිලොල් යුවතියක මුණ ගැසෙනවා. ඇයගේ නම ටානි. ඇයගේ මුළු ජීවිතයම වෙලී ඇත්තේ චිත‍්‍ර කලාවෙන්. වර්ණවත් චිත‍්‍ර නිර්මාණයෙහි ඇය පෙන්වන දස්කම් ඉතා ඉහළයි. ඇයගේ ජීවිතය අලංකාර වී ඇත්තේ මේ චිත‍්‍ර නිර්මාණයන්හි විචිත‍්‍රවත් වර්ණයන් ගෙනුයි.වර්ණවත් ලොවක සැහැල්ලුවෙන් ජීවත්වන ඇයගේ ජීවන රටාව හදිසියේම වෙනස් මගකට යොමු වෙනවා. ඒ නිර්මල පෙම් ලොවකට අවතීර්ණ වීමෙන්. සෑම හදවතක් පසුපස ම අසාමාන්‍ය පෙම් පුවතක් තිබිය හැකි බව කියාපාන ටානි ගේ පෙම් කතාවයි එලෙස දිස්වන්නේ.‘රබ්නේ බනා ඩි ජෝඩි’ චිත‍්‍රපටයෙන් එලෙස මතුවන්නේ සුරින්ඩර් - ටානි ගේ අසිරිමත් පෙම් කතාවයි. විනෝදය, හාස්‍යය, කඳුළ, වේදනාව සමඟ මධුර සංගීතයත් මනහර රංගන යෙනුත් කැටි වූ මෙම චිත‍්‍රපටය මෙරට ප‍්‍රදර්ශනය කරන්නේ ඊ.ඒ.පී. චිත‍්‍රපට සමාගමයි.ප‍්‍රවීණ සිනමාකරු ආදිත්‍ය චොප්රා නිෂ්පාදනය කර අධ්‍යක්ෂණය කළ මෙම චිත‍්‍රපටයේ ප‍්‍රධාන චරිත නිරූපණය කරන්නේ ශාරුක් ඛාන් සහ නවක නිළි අනුශ්කා ශර්මායි. කාජල්, රාණි මුඛර්ජි, ප‍්‍රීට් සින්ටා සහ ප‍්‍රියංකා චොප්රා මෙම නිර්මාණයට විශේෂ රංගනයෙන් දායක වී තිබෙනවා.(ස්තුතිය - ඊ.ඒ.පී. චිත‍්‍රපට සමාගමේ ජයරත්න ගලගෙදර මහතාට)සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=av08121410</link>
    <topic>කොහොමද තොරතුරු</topic>
    <author>(ඡායාරූපය -අසංක මනතුංග)  </author>
    <content>සල්ලි ගහේ මුදුනට ම නැඟි රෝලින්වෙලාව නැතිකමින් ජීවිතය අපට නැතිවෙලාමර්වින් පෙරේරා දිවියෙන් සමුගනීනැටුමට හපන් තරිඳුජය මිස පරාජය මට හුරු නෑඅර්මිලා ආවේ ටිකක් දොළේ බැහැලා ඉන්න (රසදුන නව කථාව)මගේ අතින්ම ලබාගත් පළමු ජගත් සම්මානය නිසා සතුට වැඩියෙන් දැනෙනවාමුම්බායි ප‍්‍රහාරයෙන්: බොලිවුඩ් තරු නොසන්සුන්කොහොමද තොරතුරුලොකුම හොඳමලෝක වාර්තාවක් තැබූ ගුවන් හමුදාපති පිය - පුතුදිගු නිහැඩියාවකින් පසු සුගත් සමරකෝන් ගෙන් විජය - කුවේණිරූපවාහිනී පෙ‍්‍ර්ක්ෂකයන්ට නවමු අත්දැකීමක් ‘ශ‍්‍රී ලංකන් ලයිෆ්’නින්දෙන් ගෙරවීම සුළු කොට තකන්න එපාරූ විසිතුරුරජිත හිරාන් චාමිකර කියනවට වඩා ඔහු ගැන බොහෝ දෙනෙක් දන්නේ ‘පිං පොං’ කිව්වම. පසුගිය දිනක රජිතගේ ජීවිතයේ අපූරුම දවස උදාවුණා. ඒ තමයි ඔහුගේ සිත්ගත් යුවතිය සමඟ යුග දිවියට එළඹීම. ඔහු අතගත් මනාලිය වුණේ ඇන්ඩි‍්‍රයා ජෝන්ස්.ඇය රජිතට හමුවෙලා තිබෙන්නේ මීට අවුරුදු 07 ටත් කලින්. ඇන්ඩි‍්‍රයාගේ අක්කත් රජිතත් කාලයක සිට මිත‍්‍රයෝලු. ඒ මාර්ගයෙන් තමයි ඇන්ඩි‍්‍රයාත් – රජිතත් පෙම්වතුන් වෙලා තිබෙන්නේ. අවුරුදු 07 ක පෙ‍්‍ර්මය පල දරල දැන් රජිතත් ඇන්ඩි‍්‍රයාත් එක වහළක් යටට ඇවිත්. පානදුරේ රජිතගේ ගෙදර තමයි පදිංචි වෙන්න බලාපොරොත්තු වෙන්නේ.ඇන්ඩි‍්‍රයා රජිතට පෙ‍්‍ර්ම කරන්න අරන් තියෙන්නෙත් රජිත නළුවෙක් වෙන්න ඉස්සරයි. මේ දෙන්නගේ මංගල උත්සවය පසුගියදා වාද්දුව ‘විලා ඕෂන්’ හෝටලයේදී පැවැත්වුණා. ඇන්ඩි‍්‍රයාත් මොරටුව රාවතාවත්තේ පදිංචි කෙනෙක්. ඇය මිහින් ලංකා ආයතනයේ සේවය කරන්නියක්. රජිතටත් – ඇන්ඩි‍්‍රයාටත් සුබ අනාගතයක්!(ඡායාරූපය -අසංක මනතුංග)  ශ‍්‍රියානි අමරසේන මේ දවස්වල ඉන්නේ තවත් අලුත් ටෙලි පිටපතක් එක්ක. හැබැයි මේක ඇය විසින් රචනා කරපු එකක් නොවෙයි. ඒ වුණාට ඈ තමයි අධ්‍යක්ෂණය කරන්නේ. ටෙලි නාට්‍යයේ නම ‘සිව්පත් රෑන’ නිෂ්පාදනය කරන්නේ ඩෙන්මාර්කයේ වෙසෙන අයි.ඩී.අනුර. තව නොබෝ දිනකින් රූගත කිරීම් අරඹන්නට ඈ සූදානම් වෙනවා.ඒත් එක්කම ඇය අධ්‍යක්ෂණය කළ ටෙලි නාට්‍ය දෙකක් මේ දිනවල විකාශය වෙනවා. ඒ ‘සකුරා මල්’ සහ ‘විසිරුණු රේණු’. ‘සකුරා මල්’ ඇය ජපානයේ රූගත කළ ටෙලි නාට්‍යයක්. ඇය කියන්නේ මේ ටෙලි නාට්‍යයට මේ දිනවල බොහෝ පෙ‍්‍ර්ක්ෂක ප‍්‍රතිචාර ලැබෙන බවයි. ඒ සමඟම ඇය ජපානයේ රූගත කළ දෙවැනි ටෙලි නාට්‍යයෙත් සියලු වැඩ කටයුතු අවසන් කරමින් ඉන්නවා.නිර්මාණවලට ලැබෙන ප‍්‍රතිචාර නිසා ආත්ම තෘප්තියකින් සහ සතුටකින් සිටියත් ඉදිරියේ දී කරන නිර්මාණ ගැන පුංචි බයකුත් ඇගේ හිතේ තිබෙනවා. මේ යන විදියට පුංචි තිරයෙන් හොඳ නිර්මාණයක් පෙන්වා ගැනීමට ලොකු සටනක් කරන්න වෙයි කියන බය තමයි ඒ.  ’තාරාවෝ ඉගිලෙති’ කියන්නේ මීට බොහෝ කාලයකට ඉස්සර අපේ පෙ‍්‍ර්ක්ෂකාගාර ආනන්දයෙන් පිනවපු වේදිකා නාට්‍යයක්. මේ අත්දැකීම නැවතත් විඳගැනීමට අවස්ථාව ලැබෙනව කියන එකත් සතුටුදායක පුවතක්. කනින් කොනින් ඇහුණු මේ ආරංචිය ඇත්තද බලන්න අපි කතා කළා ‘තාරාවෝ ඉගිලෙති’ නාට්‍යයේ ‘පෙරමුණේ රාළ’ට. ඔහු ලූෂන් බුලත්සිංහල.”ඒ ආරංචිය ඇත්ත. අපි සූදානම් වෙන්නේ තාරාවෝ ඉගිලෙති නව නිෂ්පාදනයක් ලෙසින් ඉදිරිපත් කරන්නයි. මේක කරන්න විශේෂයෙන්ම හේතු වුණේ නිතරම වගේ මට බොහෝ දෙනාගෙන් ලැබෙන ඉල්ලීම් නිසයි. අනිත් පැත්තෙන් 80 දශකයෙන් පස්සෙ පරම්පරාවට මේ අත්දැකීම විඳගන්න අවස්ථාව ලැබුණේ නෑ. ඔවුන්ට මේ අවස්ථාව ලබා දෙන්නත් මම හිතුවා.පරණ නළු නිළියොත් එක්කෙනෙක් දෙන්නෙක් මේකට සම්බන්ධ වෙනවා. අලුත්ම නළු නිළියෝ පිරිසක් සමඟ තමයි කරන්න බලාපොරොත්තු වෙන්නේ. තවම නිශ්චිත වශයෙන් නළු නිළියන් තෝරගෙන නෑ. දෙසැ. 08 වැනිදා ඉඳලා අපි පුහුණුවීම් කරනවා. කොහොම වුණත් මාර්තු අපෙ‍්‍ර්ල් වෙනකොට නාට්‍ය පෙන්වන්න සැලසුම් කරලා තියෙන්නේ.”  පිරිමියෙක් ගැහැනියක් වෙනවා කියන එක අමුතු කාරණාවක්. අපේ රංගන ක්ෂේත‍්‍රයේ ජනප‍්‍රිය රංගන ශිල්පියෙක් මේ දිනවල ගැහැනියක් වෙලා කියලා ආරංචියි. ඔහු ජයසේකර අපොන්සු. ඔහු ගැහැනියක් වුණේ පසුගියදා ඔහු නිෂ්පාදනය කළ අලුත්ම ටෙලි නාට්‍යය වන ‘ශෝබා’ සඳහායි.වේදිකාවෙදි ගැහැනු වෙස්ගත් අපොන්සු පුංචි තිරයෙදි එවන් චරිතයක් මවන්නේ මුල් වතාවටයි. ටෙලි නාට්‍යයේ ‘මැඩම් ශෝබා’ ඔහුයි. ඊට අමතරව අපොන්සු මේ දිනවල ඔහුගේ රංගන පාසලට සිසුන් ඇතුළත් කර ගැනීමේ කාර්යයේත් නියැලී සිටිනවා.ශිල්ප කලා ගුරු සෙවණට බැඳෙන දක්ෂතා ඇති අයට කලා ක්ෂේත‍්‍රයේ ඉදිරියට යන්නටත් ඔහු අත දෙනවා. අපොන්සු මීට කලකට ඉහත දී නිෂ්පාදනය කළ ‘පාතාලයේ සොල්දාදුවෝ’ නාට්‍යය ආචාර්ය ලක්ෂ්මී ද සිල්වා විසින් මේ දිනවල ඉංග‍්‍රීසි බසට පරිවර්තනය කරනවා.මේ කටයුතු වෙනුවෙන් තමයි මේ දිනවල අපොන්සුගේ කාලය වැය වෙන්නේ.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=av08121411</link>
    <topic>ලොකුම හොඳම</topic>
    <author>හේමාලී</author>
    <content>සල්ලි ගහේ මුදුනට ම නැඟි රෝලින්වෙලාව නැතිකමින් ජීවිතය අපට නැතිවෙලාමර්වින් පෙරේරා දිවියෙන් සමුගනීනැටුමට හපන් තරිඳුජය මිස පරාජය මට හුරු නෑඅර්මිලා ආවේ ටිකක් දොළේ බැහැලා ඉන්න (රසදුන නව කථාව)මගේ අතින්ම ලබාගත් පළමු ජගත් සම්මානය නිසා සතුට වැඩියෙන් දැනෙනවාමුම්බායි ප‍්‍රහාරයෙන්: බොලිවුඩ් තරු නොසන්සුන්කොහොමද තොරතුරුලොකුම හොඳමලෝක වාර්තාවක් තැබූ ගුවන් හමුදාපති පිය - පුතුදිගු නිහැඩියාවකින් පසු සුගත් සමරකෝන් ගෙන් විජය - කුවේණිරූපවාහිනී පෙ‍්‍ර්ක්ෂකයන්ට නවමු අත්දැකීමක් ‘ශ‍්‍රී ලංකන් ලයිෆ්’නින්දෙන් ගෙරවීම සුළු කොට තකන්න එපාරූ විසිතුරුලොකුම සතුට - ‘අසනි වැසි’ ටෙලි නාට්‍යයේ රංගනය වෙනුවෙන් හොඳම නැඟී එන නිළිය ලෙස සම්මානයට පාත‍්‍ර වීම. මම ලබපු පළමු සම්මානය සහ මට සහභාගිවෙන්න ලැබුණු පළවෙනි සම්මාන උලෙළ.ලොකුම දුක - මගේ සීයා (තාත්තගේ තාත්තා) නැතිවුණු දවස. එයා හොරණ හිටපු හොඳ ගොවියෙක්.ලොකුම දිනුම - විශිෂ්ටතමයන් දහදෙනා අතරට කලා ක්ෂේත‍්‍රයෙන් එන්න ලැබීම.ලොකුම පරාජය - රංගන ක්‍ෂේත‍්‍රයේ අධික කාර්ය බහුලත්වය නිසා අධ්‍යාපන කටයුතු මන්දගාමී වීම. මම හිතනවා ඒක මම ලබපු පරාජයක් කියලා.ලොකුම ගමන - පැය 18ක ගුවන් ගමනකින් පසු ඇමරිකාවට ළඟා වීම. ඒක තමයි මම ගිය දීර්ඝම ගමන.ලොකුම පැතුම - කොටි ත‍්‍රස්තවාදීන්ගෙන් රට බේරාගෙන සිංහල දෙමළ අපි හැමෝටම සාමයෙන් ඉන්න පුළුවන් දවසක් උදාවීම.හොඳම දවස - අවුරුදු විසි ගණනකට පස්සෙ රණවිරුවන් විසින් පූනරින් මුදාගත් දවස. ඒ වෙනුවෙන් මම රණවිරු ගීතයකුත් ගායනා කළා.හොඳම තැන - මගේ කාමරේ මගේ ඇඳහේමාලී</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=av08121412</link>
    <topic>ලෝක වාර්තාවක් තැබූගුවන් හමුදාපති පිය - පුතු</topic>
    <author>ඉනෝකා පෙරේරා බණ්ඩාර</author>
    <content>සල්ලි ගහේ මුදුනට ම නැඟි රෝලින්වෙලාව නැතිකමින් ජීවිතය අපට නැතිවෙලාමර්වින් පෙරේරා දිවියෙන් සමුගනීනැටුමට හපන් තරිඳුජය මිස පරාජය මට හුරු නෑඅර්මිලා ආවේ ටිකක් දොළේ බැහැලා ඉන්න (රසදුන නව කථාව)මගේ අතින්ම ලබාගත් පළමු ජගත් සම්මානය නිසා සතුට වැඩියෙන් දැනෙනවාමුම්බායි ප‍්‍රහාරයෙන්: බොලිවුඩ් තරු නොසන්සුන්කොහොමද තොරතුරුලොකුම හොඳමලෝක වාර්තාවක් තැබූ ගුවන් හමුදාපති පිය - පුතුදිගු නිහැඩියාවකින් පසු සුගත් සමරකෝන් ගෙන් විජය - කුවේණිරූපවාහිනී පෙ‍්‍ර්ක්ෂකයන්ට නවමු අත්දැකීමක් ‘ශ‍්‍රී ලංකන් ලයිෆ්’නින්දෙන් ගෙරවීම සුළු කොට තකන්න එපාරූ විසිතුරුතනතුරයි බලයයි එක්ක මිනිස්සු මොන තරම් වෙනස් වෙනවද...එහෙම නොවුණොතින් තමා, පුදුමය.ඒත්, එහෙම වෙනස් නොවුණු බලවන්තයකුගෙ මුණ ගැසීමෙන් මං ඒ පුදුමය අත්වින්ද කිව්වොත්, ඔබ එය පිළිගනීවිද මන්ද.අපේ රටේ මුළු ගුවන් හමුදාවේම අණ දෙන නිලධාරියා.එයාර් මාර්ෂල් රොෂාන් ගුණතිලකඑහෙමත් නැත්නම්, ශී‍්‍ර ලංකා ජනරජයේ 12 වැනි ගුවන් හමුදාපති තුමා.වෙල්ල ආරච්චිගේ දොන් රොෂාන් මහේෂ් ජේම්ස් ගුණතිලක නොහොත් එයාර් මාර්ෂල් රොෂාන් ගුණතිලක... ඔහුත් එක ඉත්තක සුපිපි මලක්.අපේ රටේ පස්වැනි ගුවන් හමුදාපතිවරයා වූ, හැරී ගුණතිලකයන්ගෙ වැඩිමල් පුතු.පලාලි ආරක්‍ෂක වළල්ලට නුදුරින් ඇති මුදා නොගත් ප‍්‍රදේශයකදි, කොටි ත‍්‍රස්තයන් එල්ල කළ මිසයිලයකින් විනාශ වූ, ගුවන් හමුදා යානයෙ හුන් ගෘප් කපිතාන් ශිරන්ත ගුණතිලක ඔහුගෙ එකම මල්ලී.ගුවන් හමුදාවටම කැපවූ පිය – පුතු තිදෙනෙක්.ඒ විතරකුත් නෙවෙයි. තාත්තත් – පුතත් ගුවන් හමුදාපතිවරු වීමෙන් ඔවුන් තබා ඇත්තෙ, ලෝක වාර්තාවක්. ජීවත්ව සිටියා නම්, තනතුර අනුව මල්ලී, ගුවන් හමුදාපතිගේ දෙවැනියා. ‘මාණ්ඩලික ප‍්‍රධානී’.දවසක, ඊළඟ ගුවන් හමුදාපතිවරයා ඔහු.එනයින්, හැරි - රොෂාන් - ශිරන්ත යනු, අපේ රටේ ඉතිහාසගත චරිත තුනක් බව ඔබත් පිළිගනීවි.දැඩි ආරක්‍ෂක රැකවල් මැද පරීක්‍ෂණ කිහිපයකටම මුහුණ දුන් ගීතුත් මමත්, කැඳවීමක් ලැබෙන තුරු නො ඉවසිල්ලෙන්.ඒ, මොහොත උදා වෙනව.සියලු රාජකාරි මොහොතකට පමා කර, ඔහ අප පිළිගන්නට සැදී පැහැදී.තේජාන්විත නිල ඇඳුම... සිහින් උස සිරුර... ප‍්‍රසන්න අව්‍යාජ හිනාව...අපේ හිත්වල ඉපැද්දුවෙ පහන් හැඟුම්. ගුවන් හමුදා පතිවරයකුගෙ දහසක් බාර – දූර රාජකාරි මැද, ‘එක ඉත්තක’ටත් ඉඩක් වෙන් වෙලා...ඉතින් ඒ නිහතමානී ගුණයට, ‘ස්තූතියි’ නොකියා කොහොමද...ගුවන් හමුදා ජීවිතය... ගුවන් යානා එක්ක ගත කළ ළමා විය, කෙනකුට ලෙහෙසියෙන් විඳින්න නොලැබෙන අත් දැකුම්. ඒත් ඔහුට නෑ ඒකෙ වගක්.මුළු ළමා කාලෙම ගෙවුණෙ ගුවන් යානා එක්ක හින්ද.දිවංගත ගුවන් හමුදාපති හැරී ගුණතිලකගුවන් හමුදාපති රොෂාන් ගුණතිලකදිවි පිදූ ගෘප් කපිතාන් ශිරන්ත ගුණතිලකමේ, එංගලන්තෙ රාජකීය ගුවන් හමුදාව අපේ රටේ හිටි අවසන් කාලය.”ගුවන් යානාවල තියෙන ත‍්‍රාසජනක බව ඇරෙන්න, මේ ගුවන් හමුදාවක් ය කියන හැඟීමක් ඒ කාලෙ හිතට ආවෙ නෑ. ඒ කාලෙ අය ඇන්දෙ කාකි පාට යුනිෆෝම් එකක්. යුද්ධයක් නොතිබුණු නිසා, ගුවන් හමුදාව අවධානයට ලක් වුණේ, විශේෂ උත්සව අවස්ථාවලදී විතරයි.අනික එදා ගුවන් හමුදාව කියන්නෙ පිරිස් බලය අඩු, පුංචි ‘ඕගනයිසේෂන්’ එකක්... ඒත් යුනිෆෝම් එක ඇඳපු තාත්තව පෙනුණෙ වීරයෙක් විදියට. ඒක කොයි පුංචි පුතාලගෙත් සොබාවනෙ”ඔහු හිනැහෙනව.බම්බලපිටිය ශාන්ත පීතර විදුහලේ ඉගෙන ගත් අයියත් – මල්ලිත් පුංචි කාලෙ කැපී පෙනුණෙ කී‍්‍රඩාවට.රග්බි, ෆුට්බෝල්, පිහිනුම්, කි‍්‍රකට් වගේම මලල කී‍්‍රඩාවෙදිත් ඒ හැකියාව එහෙමම තිබුණ.ඉස්කෝලෙ ගීතිකා කණ්ඩායමේ විතරක් නෙවෙයි, දිව්‍ය පූජාවට උදව් වෙන ළමයෙක් හැටියට, ‘ඕල්ටර් - සර්විස්’ එකේ හිටි හැටිත් මතක් වෙනකොට ගුවන් හමුදාපති තුමාගෙ හිතට දැනෙන්නෙ මිහිරක්.ඒ, ගායනාවට - සංගීතයට ඇති කැමැත්ත අදත් එහෙමම වුණත් කාර්ය බහුල ජීවිතේ එක්ක සමහර දේ අත්හැරිල. ටිකෙන් ටික ලොකු වෙනකොට, රොෂාන්ගෙ හිත ගියේ හෙලිකොප්ටර් පැදවිල්ලට.සැහැල්ලු සහ හැසිරවීමේ පහසු යානාවක් නිසාත් ඕනෑම තැනකට පැදවීමේ ඇති හැකියාව නිසාත්, හෙලිකොප්ටරේ අයියගෙ හිත් ගන්න කොට මල්ලි ආසා කළේ ‘එයාර් ක‍්‍රාෆ්ට්’ වලට. ගුවන් යානා ගැන ලියැවුණු තාත්තගෙ පත පොත , පිංතූර එකතුව අතපත ගාන එක දෙන්නගෙම පුරුද්ද .තාත්ත ගිය මඟම යන්න අර අඳින පුතුන් දෙදෙනා දිහා අම්ම හිටියෙ ඇහැ ගහගෙන. පුතුන් දෙන්නටම ‘ඉගිල්ලෙන පිස්සුව‘ හිතට ඇවිත් වග අම්ම වගේම තාත්තටත් දැනුණා. පාසල් ජීවිතෙන් සමුගත්ත රොෂාන්, බි‍්‍රතාන්‍ය ගුවන් සමාගමට බැඳෙන්නෙ ‘පයිලට්’ කෙනකු වීමේ සිහිනයට පළමු පියවර තබන්න.රොෂාන් ගුවන් හමුදාවට ඉල්ලුම් පත් යවනකොට, ගුවන් හමුදාපතිවරයා, තාත්තා.ඒත් සම්මුඛ පරීක්‍ෂණයෙදි පුතුගෙ වාරය එන විට, පරීක්‍ෂණ මණ්ඩලයෙ හිටි තාත්තා එතැනින් ඉවත් වෙනව. ‘එයාගෙ හැකියාවට ම තේරුණාවෙ...’ කියන සිතිවිල්ලෙන්.1978 දි ඔහු ගුවන් හමුදාවට තේරෙනව. ඒ කැඩේට් නිලධාරියකු ලෙසින්. 1979 අගෝස්තුවෙදි ඔහු නියමු නිලධාරියකුගේ තනතුරු ලබනව.අයියගෙ ගුවන් හමුදා ජීවිතය ගැන වඩාත් උනන්දු වෙන මල්ලිගෙ ලෑස්තියත් ගුවන් හමුදාවට යන්න.”දැන් ඉතින්, තාත්තයි – අයියයි දෙන්නම ගියා නෙ. ඔයත් යන්න ඕනෙද...”අම්ම – තාත්ත දෙන්නගෙම කැමැත්ත දෙවැනි පුතු නොයනව නම්.ඒත් ශිරන්ත නෙවෙයි උත්සාහය අත හරින්නෙ.රොනාලි නෙළුම්, රොෂාන් සහ රෙහාන් දිවංගත හැරී ගුණතිලකයන් සමඟගහේ කටු උල් කරන්න ඕනෙ නැතුව වගේ, රොෂාන්ට සහ ශිරන්තට පිහිටුවෙත් තාත්තගෙම ගති ගුණ. තීරණ ගැනීමෙදිත් ඉදිරියට ආවෙ, ඒ තිර බව.රාජකීය ගුවන් හමුදාවෙන් මිදුණු ලංකාවෙ පළමු ගුවන් හමුදා කණ්ඩායමේ සාමාජිකයකු විදියට හැරී ගුණතිලකයන්, ගුවන් හමුදාවට බැඳෙන්නෙ 1951 මාර්තු 21 වැනිද.1955 වසරෙ ඔහු මේරියන් පෙරේරා හා විවාහ පත්වනව. කුළුඳුල් පුතු, රොෂාන් උපදින්නෙ 1956 වසරෙ. ඊළඟට ශිරන්ත පුතු. ශිරෝමි සහ ශාමිනි දූල ඉන් පස්සෙ.කඳවුරින් කඳවුරට මාරුවන තාත්තගෙ ගුවන් හමුදා ජීවිතේ, පුතාලට ගෙනාවෙ අපූරු අත්දැකීමක්. පුංචිම කාලෙ දෙන්නම ගියේ, කටුනායක කඳවුරේ පාසලට. ඒත් ඉස්කෝල මාරු කිරිල්ල පුතුන්ට අපහසුවක් බව දැනගත් අම්ම – තාත්තා, දෙන්නවම ශාන්ත පීතර විදුහලේ බෝඩින් කළා.තාත්තා චීන වරාය කඳවුරේ සේවය කළ කාලෙ, හැම සති අන්තෙම පුතාල දෙන්න, බෝඩිමේ ඉඳන් චීනවරාය කඳවුරේ ගෙදරට ගියේ හෙලිකොප්ටරෙන්.හෙලිටකාප්ටර් ගැන ආසාව පුංචි රොෂාන්ගෙ හිතට මුලින්ම දැනුණෙත් සමහර විට, ඔය අත්දැකීම එක්ක වෙන්න ඇති.හුඟක් දේ සිද්ධ වෙමින් කාලෙ ගලා ගියා.තරුණ ගුවන් නියමුවකුව, පුතු දක්වන දස්කම් ගැන, තාත්තගෙ හිතේ පුංචි ආඩම්බරයකුත් ඉපැදෙන්න ඇති.පස්සෙ කාලෙක තම පුතුන් දෙදෙනාම යුද මෙහෙයුම්වලට නායකÀවය දෙන කොට නම් හිතේ බියක් උපදින්නත් ඇති.මේ ලෝකෙ තාත්තලාට දරුවන් ගැන දැනෙන බිය, හැරී ගුණතිලක ගුවන් හමුදාපතිවරයාටත් නොදැනුණා යැයි කොහොම හිතන්නද...මේ අවුරුද්දෙ අපෙ‍්‍ර්ල් 11 වැනිද, ඔහු මෙලොව හැරදා යන තුරුම, ආදරණීය පියකු ලෙස තැබූ සටහන් අනන්තවත් ඇති නිසා.රොෂාන්ති - ශිරන්ත දරු දෙදෙනා සමඟ කලකට ඉහත ගත් ඡායාරූපයක්1980 අවුරුද්දෙ දවසක ශිරන්ත ගුණතිලක දෙවැනි පුතුත් ගුවන් හමුදාවට එක් වෙනවා.හැබයි එදත් පරීක්‍ෂණ මණ්ඩලයේ හිටි තාත්තා ඉන් ඉවත්ව යනව. ඒ ‘එයාගෙ දස්කම් අනුවම ඇතුල් වුණාවෙ...’ යන සිතිවිල්ලෙන්.හමුදා නිලධාරියකුට සිය විසිර යාමේ පෙළපාලිය කවදාවත් අමතක නොවන්නක්. නමුත් රොෂාන්ට එය තවත් සුවිශේෂයි. එදවස ගුවන් හමුදාපතිවරයා, සිය පියාම වූ හෙයින්.අයියා හෙලිකොප්ටර් පැදවිල්ලට ආස කරද්දි, මල්ලි ආසා කළේ, ගුවන් යානා පදවන්න. කෙමෙන් කෙමෙන් ශිරන්ත ළඟා වෙමින් හිටියෙ එහි ප‍්‍රවීණත්වයට.1995 අපෙ‍්‍ර්ල් 28 වැනිද, දක්‍ෂ ගුවන් නියමුවකුවූ රොජර් වීරසිංහ රත්මලානේ සිට යාපනේ බලා පැදවූ ඇව්රෝ යානයට කොටි ත‍්‍රස්තයන් පහර දුන්නෙ ඔය අතරෙ.මේ යානය විනාශ වීම ගැන පරීක්‍ෂණ පැවැත්වීමට පත් කළ මණ්ඩලය ඇතුළු 47 දෙනකු, 1995 අපේ‍්‍රල් 29 වැනිද රත්මලානේ සිට යාපනයට ගෙන යාමේ වගකීම පැවරුණේ, ගෘප් කපිතන් ශිරන්ත ගුණතිලකට.ඒත් කොටි ත‍්‍රස්තයන්ගෙ මිසයිල පහරකින්, ශිරන්ත ඇතුළු පිරිස රැගත් යානාව මොහොතකින් ගිනි බත් වෙනව.ඒ වන විට ශිරන්ත 37 වැනි වියේ’. මනිල්ක පුතුත් රුක්‍ෂලා දූත්, තාත්තා ගෙදර එනකල් හැමදාම මඟ බලාන හිටිය.ඒත් හමුදා ජීවිතේ හැටි එහෙම තමයි කියල, පිළිගන්න පුළුවන් තරමට ඔවුන් දැන් ලොකු මහත් වෙලා.රට දැය වෙනුවෙන් දිවි පුදන්න පුළුවන්, එවැනි වීර, ධෙර්ය හිතකට විතරයි කියන එක ඔවුන් තේරුම් අරන් ඇති.රොෂාන්ති, ශිරන්තගෙ ආදර බිරිය. ශිරන්ත පැතූ ලොවට දරුවන් එතෙර කිරීමේ බාර දූර වගකීම ඈ ඉටුකරනව, පුළුවන් උපරිමයෙන්.”මොන තරම් දුක් බර අත්දැකීම් ආවත්, ‘ෆ්ලයින්’ කියන්නෙ අපේ ඇඟේ තිබුණු දේ. ඔලුවෙ බරක් නැතිව රටට මේ සේවය කරන්න පුළුවන්. අපේ ගෙවල්වල බර බිරින්ඳෑවරු උහුලන නිසා.තාත්තෙක් හැටියට කවදාවත් දරුවන්ගෙ ඉස්කෝලෙ වැඩකට මට යන්න ලැබුණෙ නැහැ. ඒ වෙලාවට මං කොහේ හරි රාජකාරියක නියැළිලා. රෑට කෑම මේසෙදි තමයි බොහෝ වෙලාවට දරුවො මුණ ගැහෙන්නෙ. ගෙදර ගැන විශේෂයෙන් හොයා බලන්න වෙලාවක් මට තිබුණෙ නැහැ. නමුත් කවදාවත් දොසක් නොනඟන ඈ වැනි බිරියක් නොලැබුණා නම්, මේ ගමන මෙච්චර දුර සමහරවිට එන්න නොලැබෙයි...”ඔහු රට ගැන හිතද්දි, ගෙදර ගැන දරුවො ගැන හිතුවෙ ඈ. සැමියගෙ අවිවේකි දිවියට අත්වැලක් වූවා මිස, ඈ නෙවෙයි දොස් නැඟුවෙ.නෙළුම් ගුණතිලක, ගුවන් හමුදාපති බිරිය, අපිට සුවිශේෂි වන්නෙත් ඒ නිසා.”රණවිරු බිරියන් හැටියට ඒක අපේ යුතුකමක් කියලයි මං හිතන්න පුරුදු වුණේ. අපේ දරුවොත් පුංචි කාලෙ ඉඳල ඒ දේ තේරුම් ගත්තා.පවුලක් හැටියට යන උත්සව, සාද අපේ ජීවිතවලින් දැන් හරි ඈතයි. දරුවොත් ඒවට කැමති නෑ. මගේ පුතා ඉස්සරවෙලාම ඉස්කෝලෙ යන දවසෙ, මම වෙද්‍ය උපදෙස් මත ඇඳෙන් බහින්න බැරුව. තාත්තා රාජකාරි මෙහෙයුමක. අවුරුදු 5 ක පුංචි දරුව ඉස්කෝලෙට බාර වුණේ රියැදුරුත් එක්ක තනියම ගිහින්.අත්තම්මල සීයල එක්ක හුරතල් වෙන්න, රෙහාන්ටවත් රොනාලිටවත් ඒ කාලෙ බැරි වුණේ ක්වාටර්ස් ජීවිතේ නිසා...”නෙළුම් කියන ඔය පුංචි කාලෙ, දෙන්නගෙම සෙල්ලම් බඩු පෙට්ටිවල වැඩිපුරම තිබුණෙ, ප්ලේන්, හෙලිකොප්ටර්. තව නානා මාදිලියෙ ගුවන් යානා. උපන් දිනයකට දෙන්නම ඉල්ලුවෙත් ‘ප්ලේන්’ එකක හැඩැති කේක් ගෙඩියක්.’පුතාගෙ පහුවුණු 21 වැනි උපන් දිනයට එයා ඉල්ලුවෙ, එයා දැන් පදින විදියෙ ‘ගුවන් යානා’ කේක් එකක්. පුතා දැන් පෞද්ගලික ගුවන් යානා ආයතනයක පියාසර නියමුවකු ලෙස පුහුණුව ලබනව. දූට තවම 16 යි. හැබැයි එයාගෙත් හිත ගුවන් යානා පැදිල්ලට.”අයියට පුළුවන් නම් ඇයි මට බැරි...” කියල ප‍්‍රශ්න කරනව. පුතා නම් දැනටමත් තාත්තගෙ ක්‍ෂේත‍්‍රයට පය තියල ඉවරයි... තාත්තා වගේම පුතත් ගියේ, ශාන්ත පීතර විදුහලට.දූ ටිකක් වෙනස් චරිතයක්. සංගීතය – කලාවට දක්වන්නෙ ලොකු ඇල්මක්. අපේ ජීවිතේ හරි සරලයි. ඒ නිසාම සැහැල්ලුයි. පවුලක් හැටියට අපි දවස පටන් ගන්නෙ දෙවියන් වහන්සේට දවස ඔප්පු කරල. ඒක අපි හතර දෙනාගෙම පුරුද්දක්...”නෙළුම් ප‍්‍රාථමික ගුරුවරියක්. ඈ අවසන් වරට ඉගැන්නුවෙ ස්ටැෆර්ඩ් ජාත්‍යන්තර පාසලේ. සැමියා ගේ ගුවන් හමුදාපති ධුරයත් සමග, ගුරු ජීවිතයෙන් සමුගත්ත ද, ඈ සේවා වනිතා කටයුතු ඔස්සේ, ඈත පළාත්වල ගුවන් හමුදා කඳවුරුවල පෙර පාසල් අධ්‍යාපනය වෙනුවෙන් බොහෝ දෑ කරනව.”අපේ විවාහ ජීවිතේට අවුරුදු 22 ක්. පහු කළ ජීවිතේ බොහෝ වැදගත් තැන්වල රණවිරු බිරියක් හැටියට මට මුහුණ දෙන්න වුණේ තනිවම. ඒ හින්ද මං දන්නව, රණවිරු බිරියකට මේ ජීවිතේ දුෂ්කරයි කියල. අද මං ඔවුන් වෙනුවෙන් යමක් කරන්නෙත් ඒ අත්දැකීම මං විඳි නිසා.”කොයි තරම් හොඳද...ගුවන් හමුදාපති මාමණ්ඩියකගේ ලේලියව, ගුවන් හමුදාපති සැමියකු ගේ බිරියකව හා ගෘප් කපිතාන් වරයකුගේ නෑනාවූ ඇය, හැකි පමණින් ගුවන් හමුදා සේවයට දායක වන අපූරුව.ඉතින්, කියන්න දේ කොයි තරම්ද...පුංචි කාලෙ පටන් දැකපු ගුවන් හමුදා ජීවිතේ එදාත් අදත් සිදුව ඇති වෙනස්කම් හොඳ හැටි විඳි රොෂාන් ගුණතිලකට මේ හැම දෙයක්ම අමතක කරන්න බැරි අත්දැකීම්.”පුංචි පුතාලට තමන්ගෙ තාත්තා වීරයෙක්. මටත් ඒ කාලෙ එහෙමයි. ඒ හින්දම මට ඕනෙ වුණා තාත්තා වගේම ගුවන් හමුදාවට බැඳෙන්න. තාත්තා වගේ වෙන්න.පුංචි පුතෙක්ව මවපු සිහිනයෙ අද හුඟක් දුර ඇවිදින්. ආපහු හැරිල බලද්දි හිතට දැනෙන්නෙ සතුටක්...”අර ප‍්‍රසන්න හිනාව ආයෙත් මුහුණෙ.තනතුරෙන් බලයෙන් ආඪ්‍ය නොවුණු සරල ගති පැවතුම් හිතට මොන තරම් සුවයක්ද.පුංචි පුතෙකුව ඔහු එදා මැවූ හීන, සමහරවිට, රෙහාන් පුතුත් දකිනව ඇති.ඉතින්, මේ ‘එක ඉත්තෙ’ මල් පිපී අහවර නැහැ. තව තවත් මල් පූදිනව.යුගයෙන් යුගයට විහිදුණු ඔවුන්ගෙ ජීවිතවල සුවඳ වගේ.ඉනෝකා පෙරේරා බණ්ඩාර</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=av08121414</link>
    <topic>දිගු නිහැඩියාවකින් පසු සුගත් සමරකෝන් ගෙන් විජය - කුවේණි</topic>
    <author>රමණී ශී‍්‍රකාන්ත්</author>
    <content>සල්ලි ගහේ මුදුනට ම නැඟි රෝලින්වෙලාව නැතිකමින් ජීවිතය අපට නැතිවෙලාමර්වින් පෙරේරා දිවියෙන් සමුගනීනැටුමට හපන් තරිඳුජය මිස පරාජය මට හුරු නෑඅර්මිලා ආවේ ටිකක් දොළේ බැහැලා ඉන්න (රසදුන නව කථාව)මගේ අතින්ම ලබාගත් පළමු ජගත් සම්මානය නිසා සතුට වැඩියෙන් දැනෙනවාමුම්බායි ප‍්‍රහාරයෙන්: බොලිවුඩ් තරු නොසන්සුන්කොහොමද තොරතුරුලොකුම හොඳමලෝක වාර්තාවක් තැබූ ගුවන් හමුදාපති පිය - පුතුදිගු නිහැඩියාවකින් පසු සුගත් සමරකෝන් ගෙන් විජය - කුවේණිරූපවාහිනී පෙ‍්‍ර්ක්ෂකයන්ට නවමු අත්දැකීමක් ‘ශ‍්‍රී ලංකන් ලයිෆ්’නින්දෙන් ගෙරවීම සුළු කොට තකන්න එපාරූ විසිතුරුකලා ලොවට දායාද කළ සිය පළමු නිර්මාණයෙන් ම ඔහු රාජ්‍ය සම්මාන හතරකට හිමිකම් පෑවේය. ඒ 1976 වසරේ දී වේදිකාගත වූ ‘අමල් බිසෝ’ වේදිකා නාට්‍යයටය. අනතුරුව ‘උතුරේ රාහුල හිමි’, ‘දේශපාලුවා’, ‘කොමාන්ඩෝ දියසේන’, ‘වීර පුරන් අප්පු’ ඇතුළු වේදිකා නාට්‍ය 11 ක් ඔහු වේදිකාවට තෑගි කළේය.සුගත් සමරකෝන් ගේ නිර්මාණ දායකත්වය වේදිකාවට පමණක් සීමා වූයේ නැත. රංගන ශිල්පියකු ලෙස ද ඔහු වරෙක ඇගැයීමට පාත‍්‍ර විය. ඒ සතිශ්චන්ද්‍ර එදිරිසිංහ ගේ ‘අධිෂ්ඨාන’ සිනමා පටයෙනි.එවර ඕ.සී.අයි.සී. (OCIC) සම්මාන උළෙලේ දී නිර්මාණශීලී රංගනයට හිමි සම්මානය හිමි වූයේ ඔහුටය. එහෙත් වසර අටක පමණ කාලයක් තිස්සේ ඔහු නිහඬය. ඔහු ගේ කලා නිර්මාණයන් අපේ රසිකයන්ට රස විඳීමේ අවස්ථාවක් හිමි වූයේ නැත. ඒ 2000 වර්ෂයේ දී ඔහු එංගලන්තයට ගොස් සිටි බැවිනි.එංගලන්තයේ දී සිය නිර්මාණශීලි හැකියාවන් තව තවත් මුවහත් කරගනු වස් එහිදී සිනමා විෂයය ඉගෙන ගැනීමටත් ඒ සම්බන්ධ පුස්තකාල පරිශීලනය කරන්නටත් ඔහු සිය කාලය වැඩියෙන් කැප කළේය. ඔහු පවසන්නේ ලේඛන කටයුතුවලින් දුරස් වී සිටීම ඉතාම අසීරු කාර්යයක් බවයි.“ලේඛනය මගේ ආත්මයයි. ලොව කොතැන සිටියත් ලිවීමේ හැකියාව නැති කරගන්න බෑ. එංගලන්තයේ සිටි කාලයේ කලා නිර්මාණ පහක් කළා. කැසට් පටයකට ගී පද රචනා කළා.” සුගත් කියයි.අන්ධ සුන්දරී වේදිකා නාට්‍යය, THE BLIND WOMEN AND THE FUNNY MAN ඉංගී‍්‍රසි වේදිකා නාට්‍යය කෘතිය, කඩු පන්හිඳ, තවම නම් ඉදිරිපත් කොට නැති විනෝදාත්මක සිනමා තිර රචනයක් සහ යුග තුනක සිද්ධි දාමයකින් යුත් එකම විහාරස්ථානයක වැඩ විසූ භික්ෂුන් වහන්සේලා තුන්නමක් වටා ගෙතුණු දේශපාලනමය කතාවක් ඒ අතර වේ.නුදුරු අනාගතයේ දී ම මෙම කෘති රසිකයන් අතට පත්කිරීම ඔහු ගේ බලාපොරොත්තුවයි.සුගත් සමරකෝන් මේ දිනවල වෙහෙසෙන්නේ මේ සියල්ල අභිබවා යන බලාපොරොත්තුවක් මල්ඵල ගන්වාගන්නට ය. සිනමා අධ්‍යක්ෂකවරයකු ලෙසින් ලාංකීය රිදී තිරයට එක්වීමටය. ඒ ‘විජය - කුවේණි’ ඓතිහාසික තිර රචනයෙනි. ඒ වෙනුවෙන් සිව් වසරක් පුරා සිය කාලය ශ‍්‍රමය වැය කරන්නට ඔහුට සිදුවිය.“විජය කුවේණි සිනමා තිර රචනය නිර්මාණය කළේ මා මිත‍්‍ර නිමල් කාරියවසම් මහතා ගේ විශේෂ ඉල්ලීමකට. මේ සඳහා වර්ෂ හතරකටත් අධික කාලයක් දැඩි කැපවීමකින් ඓතිහාසික කරුණු රැස් කළා. ලංකාවෙන් පොත් පත් ගෙන්වා ගත්තා. ලංකාවේ ඉතිහාසඥයන් සමග දුරකථනයෙන් සාකච්ඡා කළා. අපේ වංශ කතා සියල්ලත්, ලන්ඩන් පුස්තකාලවලදී කි‍්‍ර.පූ. 543 වකවානුවට සමකාලීන ලංකා ඉතිහාසයේ සිද්ධීන් ඇතුළත් ඉන්දීය හා විදේශීය පොතපත පරිශීලනය කළා.ලංකා ඉතිහාසය පිළිබඳව දැනුම් සම්භාරයක් ඇති මහාචාර්ය මැන්දිස් රෝහණධීර මහතා සහ ලංකා ඉතිහාසයේ යක්ෂ, නාග, දේව ගෝති‍්‍රකයන් පිළිබඳව ග‍්‍රන්ථ රචනා කර ඇති වියත් ලේඛකයකු හා ආනමඩුව ප‍්‍රදේශයේ හිටපු විදුහල්පතිවරයකු වන ඒ සුද්දහාමි මහතාත් මේ සඳහා මට විශාල සහයෝගයක් දුන්නා.”චිත‍්‍රපට සංස්ථාවේ තිර රචනා ඇගැයීමේ කමිටුවෙන් ‘විජය කුවේණි’ ප‍්‍රමිතියෙන් උසස් තිර රචනයක් ලෙස නිර්දේශ කර තිබීම ද තම ඉදිරි කටයුතුවලට මහත් ආශිර්වාදයක් ලෙස සුගත් සලකයි.‘විජය කුවේණි’ හි නිෂ්පාදන කටයුතු සම්බන්ධව කි‍්‍රයා කරන්නේ වෙද්‍ය නිමල් කාරියවසම්ය. විජය කුවේණි චරිතයට පණ පොවන්නේ රොජර් සෙනෙවිරත්න සහ සංගීතා වීරරත්නය. රවීන්ද්‍ර රන්දෙණිය, ශි‍්‍රයන්ත මෙන්ඩිස්, බුද්ධදාස විතානාච්චි, ඇතුළු ප‍්‍රවීණ නළු නිළියන් මෙන් ම ආධුනික රංගන ශිල්පීන් රැසක්ම රංගනයෙන් දායක වන බව සුගත් පවසයි.“ලොව ඉන්න ප‍්‍රබලම නළු නිළියන් සමඟ තරගකාරීව රංගනයෙන් නිරතවිය හැකි දක්ෂ රංගන ශිල්පීන් පිරිසක් අප අතර සිටිනවා. තමන් ගේ ජීවිත කාලයේදී මේ අයගේ දක්ෂතා ජාත්‍යන්තර තලයට ගෙන ඒමට අවස්ථාවක් නෑ. අපේ නිර්මාණ අපේ රටට ම පමණක් සීමා වෙලා. රංගන කුසලතා ලෝකයට රැගෙන යන්නට සුදුසු චරිත ලියැවෙන්නේ නැති තරම්.” සුගත් පවසන්නේ නිර්මාණ තුළින් අපේ ශිල්පීන් එතෙර රසිකයින් අතරට පත්කළ යුතු බවයි.රමණී ශී‍්‍රකාන්ත්</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=av08121415</link>
    <topic>රූපවාහිනී පෙ‍්‍ර්ක්ෂකයන්ට නවමු අත්දැකීමක් ‘ශ‍්‍රී ලංකන් ලයිෆ්’</topic>
    <author>වසන්ත ජයසිංහ</author>
    <content>සල්ලි ගහේ මුදුනට ම නැඟි රෝලින්වෙලාව නැතිකමින් ජීවිතය අපට නැතිවෙලාමර්වින් පෙරේරා දිවියෙන් සමුගනීනැටුමට හපන් තරිඳුජය මිස පරාජය මට හුරු නෑඅර්මිලා ආවේ ටිකක් දොළේ බැහැලා ඉන්න (රසදුන නව කථාව)මගේ අතින්ම ලබාගත් පළමු ජගත් සම්මානය නිසා සතුට වැඩියෙන් දැනෙනවාමුම්බායි ප‍්‍රහාරයෙන්: බොලිවුඩ් තරු නොසන්සුන්කොහොමද තොරතුරුලොකුම හොඳමලෝක වාර්තාවක් තැබූ ගුවන් හමුදාපති පිය - පුතුදිගු නිහැඩියාවකින් පසු සුගත් සමරකෝන් ගෙන් විජය - කුවේණිරූපවාහිනී පෙ‍්‍ර්ක්ෂකයන්ට නවමු අත්දැකීමක් ‘ශ‍්‍රී ලංකන් ලයිෆ්’නින්දෙන් ගෙරවීම සුළු කොට තකන්න එපාරූ විසිතුරුපසුබිම් සංගීතයෙන්ශ‍්‍රී ලංකන් ලයිෆ්. ඒ ජාතික රූපවාහිනිය අද (14) රාති‍්‍රයේ පටන් ඔබට සමීප කරන නවතම ප‍්‍රාසාංගික අත්දැකීමයි. මෙතෙක් රූපවාහිනි නාලිකා තුළ පවත්නා ගායන තරගයන්ට පමණක් සීමාවූ තරගකාරී වැඩසටහන් වලට අලුත් අත්දැකීමක් ‘ශ‍්‍රී ලංකන් ලයිෆ්’ ඔස්සේ ගෙන එන්නට ඔවුහු සූදානම් වෙති. ශ‍්‍රී ලංකන් ලයිෆ් වැඩසටහනේ නිෂ්පාදක දෙපළ මහේෂ් නිශ්ශංක හා සුමිත් දිසානායක ඒ පිළිබඳව අප සමඟ කතා කළා.“ඇත්තටම අද මෙවැනි වැඩසටහන් ගණනාවක් දකින්න ලැබුණත් ශ‍්‍රී ලංකන් ලයිෆ්’ ඊට වඩා වෙනස් මඟක් ගන්නා වැඩසටහනක්. ගායකයින් මෙන් ම වාදකයින් සංගීත අධ්‍යක්ෂකවරුන් බිහි කරන්නයි අපේ මූලික පරමාර්ථය.කෙසේ නමුත් අපි පිළිගන්නවා සියයට සියයක් අලුත් සම්ප‍්‍රදායෙන් මිදෙන්න අපට බැහැ. ඒ ක‍්‍රමය තුළ යම් ඵලදායි දේ එකතු කරමින් බිහිවන අංකුර ශිල්පීන්ට පැවැත්මක් හදන්නයි අපි උත්සහ ගන්නේ. ඇත්තටම මෙම සංකල්පය ජාතික රූපවාහිනි සභාපති මහාචාර්ය ආරියරත්න ඇතුගලයන්ගේ.විනිසුරු මඬුල්ල සහ නරඹන්නන්මේ වෙනකොට මෙහි අදියර කිහිපයක් යටතේ තරගකරුවන් තෝරාගත්තා. මුල් අදියරේදී දස දහසකට අධික තරගකරුවන් පිරිසක් මේ සඳහා එකතු වුණා. නමුත් මේ වෙනකොට අවසන් තරගකරුවන් අතර ගායන අංශයෙන් 60 දෙනකුත් වාදන අංශයෙන් 40 දෙනකුත් තෝරා ගත්තේ ප‍්‍රවීණ විනිසුරු මඬුල්ලක් යටතේයි.ඒ සඳහා නවරත්න ගමගේ, මනෝජ් පීරිස්, රුවන් වීරසේකර, රශ්මී සංගීතා, ජයනාත් වරකාගොඩ, මහේෂ් දෙනිපිටිය, සමන්ත පෙරේරා, නෙළු අධිකාරි වැනි ප‍්‍රවීණයින් අධීක්ෂණය සඳහා එකතු වුණේ.අවසන් තරගකරුවන්ගේ තරග අද සිට (14) රාති‍්‍ර 10.10 ට අපි පටන් ගන්නේ රූපවාහිනිය ඔස්සේ හැකියාවන් රටට ගෙනයමින්.පසුබිම් දර්ශනීය වේදිකා පසුතලයඇත්තටම ඒ සඳහා අවශ්‍ය වේදිකා පසුතල පවා නිර්මාණය වුණේ රූපවාහිනිය තුළ 03 වැනි මැදිරි සංකීර්ණයේයි. අපි මේ තරගය නිර්මාණශීලී අංශය හා ජනප‍්‍රිය අංශ යටතේ යනුවෙන් කාණ්ඩ දෙකකට පවත්වන්නයි සූදානම් වෙන්නේ.මේ වෙනකොටත් නවීන කැමරා 7 ක් අපි ඒ සඳහා යොදා ගන්න සූදානම්. විශේෂයෙන් ම ඒ මගින් පෙ‍්‍ර්ක්ෂකයනට නවමු අත්දැකීමක් විඳගන්නට අවස්ථාව සැලසේවි. ඒ වගේමයි තරගය ආරම්භ කළ දිනයේ පටන් අපි ඒ සඳහා ජනතාවගේ කැමැත්ත අනුව කෙටි පණිවුඩ ඔස්සේයි දක්ෂයින් තෝරාගන්නේ. ‘ශ‍්‍රී ලංකන් ලයිෆ්’ වැඩසටහනේ පූරක ලෙස ධනංජය සිරිවර්ධන කටයුතු කරනවා.මේ වෙනකොට දැවැන්ත වේදිකා පසුතලය ද ආකර්ෂණීය ලෙස නිමවී අවසන්. එහි නිර්මාණ කටයුත්ත භාර වුණේ හීනටිගල පෙ‍්‍ර්මදාස ටයි.කැමරා කෝන සොයමින්තරඟයේ උණුසුම් අවස්ථාවක්“ඇත්තටම රූපවාහිනිය හැමදාමත් අලුත් දෙයක් කිරීමේ වුවමනාවෙන් ඉන්නේ. ඒ නිසා ම මේ වේදිකා පසුතලයට නව මුහුණුවරක් දෙන්න මට ඕන වුණා. ඒ අනුව එය සාදා නිම කරන්න මාසයකට අධික කාලයක් ගත වුණා.ඒ වගේ ම එය සවිකරන්න සතියක පමණ කාලයක් අපට වෙහෙසෙන්නට වුණා. ජාතික රූපවාහිනියේ අනන්‍යතාවයට යෝජිත වර්ණයි මම මේ සඳහා යොදා ගත්තේ.බොහෝ වෙලාවට ආලෝක ධාරා ඔස්සේ අපූර්වත්වයක් ඊට මුසු වෙලා තියෙනවා. මෙතැනදී කැමරා කෝණයන් පවා සිතමින් මට සිදුවුණා මේ දැවැන්ත පසුතලය නිර්මාණය කරන්න.ශ‍්‍රී ලංකන් ලයිෆ් ජාතික රූපවාහිනි ප‍්‍රාසාංගික අත්දැකීමේ මංගල පියවර අද දින ආරම්භ වන්නේ දිවයිනේ දක්ෂ තරගකරුවන් රැසකගේ එකතුවෙන්.මිලියන ගණන් තෑගි ලබන්නට හැකි දක්ෂතම ගායන වාදන ශිල්පියා බිහිවන තුරු අපද බලා සිටින්නෙමු. ඒ මාවතේ දක්ෂයින් දැක බලා ගන්නට ඉරිදා රාති‍්‍රය ජාතික රූපවාහිනිය ඔබ වෙනුවෙන් වෙන්ව ඇත.වසන්ත ජයසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=av08121416</link>
    <topic>නින්දෙන් ගෙරවීම සුළු කොට තකන්න එපා</topic>
    <author>සාකච්ඡාවකින් සකස් කළේ ගාමිණි සුසන්ත</author>
    <content>සල්ලි ගහේ මුදුනට ම නැඟි රෝලින්වෙලාව නැතිකමින් ජීවිතය අපට නැතිවෙලාමර්වින් පෙරේරා දිවියෙන් සමුගනීනැටුමට හපන් තරිඳුජය මිස පරාජය මට හුරු නෑඅර්මිලා ආවේ ටිකක් දොළේ බැහැලා ඉන්න (රසදුන නව කථාව)මගේ අතින්ම ලබාගත් පළමු ජගත් සම්මානය නිසා සතුට වැඩියෙන් දැනෙනවාමුම්බායි ප‍්‍රහාරයෙන්: බොලිවුඩ් තරු නොසන්සුන්කොහොමද තොරතුරුලොකුම හොඳමලෝක වාර්තාවක් තැබූ ගුවන් හමුදාපති පිය - පුතුදිගු නිහැඩියාවකින් පසු සුගත් සමරකෝන් ගෙන් විජය - කුවේණිරූපවාහිනී පෙ‍්‍ර්ක්ෂකයන්ට නවමු අත්දැකීමක් ‘ශ‍්‍රී ලංකන් ලයිෆ්’නින්දෙන් ගෙරවීම සුළු කොට තකන්න එපාරූ විසිතුරුනින්දෙන් ගොරවන්නේ ඇයි? නින්දෙන් ගෙරවීම බොහෝවිට සමච්චලයට කරුණක් වෙනවා. එසේ ම නින්දෙන් ගෙරවීම සමාජමය ප‍්‍රශ්නයක් ද වෙනවා. සැමියා නින්දෙන් ගොරවනවානම් බිරිඳගේ නින්දට එය බාධාවක්. බිරිඳ නින්දෙන් ගොරවනවානම් සැමියාගේ නින්දට බාධාවක්.තම සහකරු හෝ සහකාරිය නින්දෙන් ගෙරවීම නිසා දික්කසාද වූ පවුල් පිළිබඳව විදෙස් රටවලින් වාර්තා වී තිබෙනවා. නින්දෙන් ගොරවන්නේ අපගේ ශරීරයේ ග‍්‍රසනිකාවේ සහ තල්ලේ බිත්ති දෙදරීමකට ලක්වීමෙන්. අප නාසයෙන් හුස්ම ලෙස ගන්නා වාතය පෙනහළුවලට ගමන් කරන්නේ උගුර හරහා ගමන් කිරීමෙන්.උගුර; ආහාර ගිලීමට අපට උපකාර වනවා සේම හුස්ම ගැනීමටත් උපකාරී වෙනවා. අප මුඛයෙන් ගන්නා ආහාර උගුර හරහා ගොස් ආමාශයට ගමන් කරනවා. එසේ ම අප නාසයෙන් ගන්නා හුස්ම උගුර හරහා ගොස් පෙනහළු තුළට ගමන් කරනවා. උගුර මන්සන්දියක් වාගෙයි මෙහිදී කි‍්‍රයා කරන්නේ.අපගේ මුඛයෙන් ගන්නා ආහාර පෙනහළු තුළට නොයාමටත් නාසයෙන් ගන්නා වාතය ආමාශය තුළට නොයාමටත් අපගේ ශරීරය වගබලා ගන්නවා. අප උඩුබැලි අතට නිදා සිටින විට අපගේ දිව පසුපසට ගමන් කළ හැකියි.එසේම මෘදු තල්ල පිටුපසට යා හැකියි. ඇතැමුන්ගේ මෘදු තල්ල සහ දිව විශාලව පිහිටනවා. මෙය නින්දෙන් ගෙරවීමට බොහෝ සෙයින් හේතු වෙනවා. එමෙන්ම ඇතැමුන් උගුරේ තිබෙන සෙම් ගෙඩි නිසා ද ගොරවනවා.කුඩා දරුවන් බොහෝ විට ගොරවන්නේ සෙම් ගෙඩි විශාල වීම නිසයි. එසේ ම නාසයේ තිබෙන Atinoide නම් මස්දළු නිසා ද නින්දේ දී කුඩා දරුවන් ගොරවනවා. නින්දෙන් ගෙරවීමට නාසයේ තිබෙන ඇතැම් ලක්ෂණ ද බලපානවා. නාසයේ බිත්තියේ ඇදවීමක් තිබේනම්, පීනස රෝගය සහ නාසයේ මස්දළු තිබෙයි නම්, නාසයේ ගෙඩි හටගෙන ඇත්නම්, නාසය නිසා ගෙරවීම ඇතිවිය හැකියි.එසේ ම උගුරට පහළින් ස්වසන මාර්ගය ආරම්භ වන ප‍්‍රදේශයේ ඇති යම් යම් ලක්ෂණ නිසා ද නින්දෙන් ගෙරවීම ඇතිවිය හැකියි.නින්දෙන් ගෙරවීම ශරීර සෞඛ්‍යයට අවදානමක් ගෙන දෙනවා ද?නින්දෙන් ගොරවන සෑම අයකුටම ගෙරවීම නිසා අවදානමක් ඇතිවෙන්නේ නෑ. කිසියම් අයෙකු නිදාගෙන සිටින විට ඔහුගේ හෝ ඇයගේ ගෙරවීම නිදන කාමරයෙන් පිටතට ඇසෙන්නේ නැත්නම් එය සුළු ගෙරවීමක්.ඇතැමුන්ගේ නින්දෙන් ගෙරවීම නිදන කාමරයේ දොර වසා තිබුණ ද පිටතට ඇසෙනවා. එය තද ගෙරවීමක්. උගුර ආශි‍්‍රතව ඇතිවන තවත් සුවිශේෂි තත්ත්වයක් වන්නේ, නින්දෙන් හුස්ම සිරවී ස්වල්ප වේලාවක් හුස්ම ගැනීම නැවතී තිබීමයි. එසේ වූ විට පෙනහළු තුළට ආශ්වාස වාතය ගමන් කිරීම ටික වේලාවකට නතර වෙනවා.එහි ප‍්‍රතිඵලය වන්නේ රුධිරයේ ඔක්සිජන් ප‍්‍රමාණය අඩුවීමයි. රුධිරයේ ඔක්සිජන් ප‍්‍රමාණය අඩුවීම රෝගාබාධ රැසකටම හේතු විය හැකියි. හෘදයට, මොළයට, රුධිර වාහිනීවලට මෙම තත්ත්වය තදින් බලපානවා.අධි රුධිර පීඩනයට හෘදයාබාධවලට මෙම තත්ත්වය විශේෂයෙන් හේතු වෙනවා. අංශ භාගය වැනි රෝග තත්ත්වයක් ඇතිවීමට ද රුධිරයේ ඔක්සිජන් ප‍්‍රමාණය අඩුවීම හේතු විය හැකියි. එසේ ම ලිංගික බෙලහීනතාවය ඇතිවීමට ද සරුභාවය අඩුවීමට ද රුධිරයේ ඔක්සිජන් මඳ බව හේතු වන බව දැන් සොයාගෙන තිබෙනවා.උගුර කන නාසය ආශි‍්‍රත රෝග පිළිබඳ විශේෂඥ වෙද්‍ය චන්ද්‍රා ජයසූරියඊට අමතරව රාති‍්‍රයේදී හුස්ම හිරවීම නිසා මෙවැනි රෝගීන්ට නිසි සුව නින්දක් ලැබෙන්නේ නෑ. ඔවුන්ගේ නින්ද ඉතා කෙටි එකක්. එළිවනතුරු නිදා ගත්ත ද ඔවුන්ට නිසි නින්දක් ලැබෙන්නේ නෑ. රාතී‍්‍ර එළිවනතුරු කඩින්කඩ ඔවුන් අවදි වෙනවා. තමන් එසේ අවදි වන බව රෝගියාට වැටහෙන්නේ නෑ.රාති‍්‍රයේදී මෙසේ නිසි පරිදි නින්දක් නොලැබීම නිසා දිවා කාලය ඔවුන් ගත කරන්නේ ඉතා නිදිබරව අපහසුවෙන්. ඔවුන්ට දිවා කාලයේ නිතර නිතර නිදිමත ඇතිවෙනවා. බස්රිය දුම්රියේ ගමන් කරන විට නිතර නිදිමත ඇති වෙනවා. මෙසේ දවල් නිදා වැටීම නිසා රිය අනතුරු බහුල වෙනවා.සිසුවෙක් නම් අධ්‍යයන කටයුතුවලට බාධා පැමිණිය හැකියි. රැකියාවක් කරන පුද්ගලයෙක් මෙම තත්ත්වයට ගොදුරු වී ඇත්නම් රැකියාවේ ඵලදායිතාවය අඩුවිය හැකියි. ඒ නිසා නින්දෙන් ගෙරවීම, නින්දෙන් හුස්ම සිරවීම නිසා එම පුද්ගලයාට හානියක් සිදුවනවා සේම සමාජයටත් විශාල හානියක් සිදුවිය හැකියි.අධි රුධිර පීඩනය ඇති අයකු නින්දෙන් අධික ලෙස ගොරවන්නේ නම් ගෙරවීමට ප‍්‍රතිකාර කළ පසු ඇතැම් විට අධි රුධිර පීඩනය ද නැතිවී යා හැකියි.නින්දෙන් ගෙරවීමට අධික තරබාරු බව බලපානවා ද?ඇත්තෙන් ම ඔව්. අධික තරබාරු බව රෝග ගණනාවකටම හේතු වනවා සේම නින්දෙන් ගෙරවීමට, නින්දෙන් හුස්ම සිරවීමට සෘජුවම හේතු වෙනවා. විශාල උදරයක් ඇති කෙටි ගෙලක් ඇති තරබාරු පුද්ගලයන් ගොරවනවා වැඩියි.තරබාරු බව අද ලෝකයටම ගැටලුවක් වී තිබෙනවා. තරබාරු බවට පත්වන පුද්ගලයන් සමාජයේ එන්න එන්නම වැඩි වන නිසා නින්දෙන් අධික ලෙස ගොරවන පුද්ගලයන්ගේ සංඛ්‍යාවත් වැඩිවී තිබෙනවා.සිහින් සිරුරක් ඇති නින්දෙන් ගොරවන පුද්ගලයන් තුළින් එසේ ගෙරවීමට හේතු වන ප‍්‍රධාන හේතු සාධකයක් සොයාගත හැකියි. එහෙත් තරබාරු පුද්ගලයන්ගේ එම තරබාරු බවම නින්දෙන් ගෙරවීමටත් නින්දෙන් හුස්ම සිරවීමටත් ප‍්‍රමාණවත්.මත්පැන් පානය කළ විට නින්දෙන් ගෙරවීම විශාල ලෙස වැඩි වෙනවා. එයට හේතුව වන්නේ මත්පැන් නිසා මාංශපේෂින් ඉහිල් සමයි. දුම්බීමත් ගෙරවීම වැඩිවීම සඳහා ප‍්‍රධානම හේතුවක් වෙනවා.එසේ වන්නේ දුම්පානය නිසා ශරීරයට ලැබෙන ඔක්සිජන් ප‍්‍රමාණය අඩුවී කාබන් මොනොක්සයිඩ් ප‍්‍රමාණය වැඩි වීමයි. එම නිසා නින්දෙන් අධික ලෙස ගොරවන පුද්ගලයන් මත්පැන් පානයෙන් සහ දුම්පානයෙන් යම් තරමක මිදුනහොත් නින්දෙන් ගෙරවීම යම් පමණකට පාලනය කරගත හැකියි.මෙහිදී ඇතිවන ප‍්‍රධාන ගැටලුවක් තිබෙනවා. ඒ; ආහාර පාලනයෙන් බොහෝ දෙනකුට තරබාරු බව මට්ටු කරගැනීම ඉතාම අපහසු වීමයි. තරබාරු බව පාලනය කිරීමට අද ශල්‍යකර්ම පවා සිදු කරනවා. ඒ; ආමාශයේ පරිමාව අඩු කිරීම සඳහායි. මෙය දැන් ලංකාවේ ද බහුලව සිදුවෙනවා.නින්දෙන් ගෙරවීම පාලනය කිරීම සඳහා ඇති ප‍්‍රතිකර්ම මොනවාද?නින්දෙන් ගෙරවීමට හේතු වන නාසයේ ඇදයක් තිබේනම්, සෙම් ගෙඩි තිබේනම් එසේත් නැත්නම් උගුරේ හෝ නාසයේ වෙනත් ආබාධයක් තිබේනම් ශල්‍ය කර්මයක් මගින් එම තත්ත්වය වෙනස් කළ හැකියි.ඉහතින් දැක්වූ අයුරින් තරබාරු බව නිසා නින්දෙන් ගොරවන්නේ නම්, තරබාරු බව පාලනය කිරීමෙන් එම තත්ත්වයෙන් මිදිය හැකියි. නින්දෙන් ගොරවන පුද්ගලයන් සඳහා “සී පැප්” (C PAP)  නමින් හැඳින්වෙන උපකරණයක් දැන් වෙළෙඳපොළේ තිබෙනවා.එය ඉතාම සාර්ථක ක‍්‍රමයක්. එම උපකරණය පැළඳගෙන නින්දට යාමෙන් නින්දෙන් ගෙරවීම පාලනය කළ හැකියි. නින්දෙන් ගෙරවීමට හේතු වන්නේ ස්වසන මාර්ගය අවහිර වීම සහ ස්වසන මාර්ගය දෙදරීම බව දැන් අපට පැහැදිලියි.ඉහතින් දැක්වූ ‘සී පැප්’ උපකරණය සැමවිටම ස්වසන මාර්ගය විවෘත කර තැබීමට උපකාරී වෙනවා. පුද්ගලයා මහත පුද්ගලයකු වුවත්, ස්වසන මාර්ගයේ වෙනත් අවහිරතා තිබුණත්, මෙම ‘සී පැප්’ උපකරණය මගින් නිරන්තරයෙන්ම උගුර, ග‍්‍රසනිකාව යන ස්ථාන විවෘතව තබා පෙනහළු තුළට බලෙන් වාතය ඇතුළු කරනු ලබනවා.එසේ වාතය පෙනහළු තුළට ඇතුළු වන්නේ උපකරණය මගින් අධික පීඩනයකින් වාතය තල්ලු කිරීම නිසයි. මෙම සී පැප් උපකරණය ඉතා පහසුවෙන් භාවිතා කළ හැකි, ගෙන යා හැකි, පැළඳිය හැකි උපකරණයක්.නින්දෙන් ගෙරවීම නිසා ජීවිතයට හෝ සෞඛ්‍යයට අහිතකර බලපෑමක් ඇති පුද්ගලයින් හඳුනාගන්නේ කෙසේ ද?එය ඉතාම බැරෑරුම් කටයුත්තක්. නින්දෙන් ගෙරවීම පිළිබඳව පරීක්ෂා කිරීමට විශේෂිත පරීක්ෂණයක් තිබෙනවා. දියුණු රටවල නම් එය ප‍්‍රචලිත පරීක්ෂණයක්.තවම අපේ රටේ රජයේ රෝහල්වල මෙම පරීක්ෂණය සඳහා පහසුකම් නෑ. මෙම පරීක්ෂණයට රෝගියාව යොමු කිරීමට පෙර රෝගියාගේ රෝග ඉතිහාසය පිළිබඳව හොඳින් සොයා බලනවා.රෝගියාට දවල් කාලයේ නිතර නිදිමත දැනෙයි නම්, ශරීරයට ලැබෙන ඔක්සිජන් ප‍්‍රමාණය අඩුවීම නිසා උදෑසන නින්දෙන් අවදි වූ විට අධික තෙහෙට්ටුවක් දැනෙයි නම්, එම රෝගීන් සඳහා මෙම පරීක්ෂණය සිදු කරනවා.රෝගියාගේ රෝග නිදානය සෙවීමේදී වෙද්‍යවරයාට රෝගියා සමඟ නිදාගන්නා පුද්ගලයාගේ සහාය අවශ්‍ය වෙනවා. ළමයෙක් නින්දෙන් ගොරවයි නම් මව්පියන්ගෙන් ළමයාගේ නින්දෙන් ගෙරවීම පිළිබඳ තොරතුරු ලබාගත හැකියි.සැමියා ගොරවයි නම් බිරිඳගෙන් ද, බිරිඳ ගොරවයි නම් සැමියාගෙන් ද තොරතුරු ලබාගත යුතුයි. ඊට අමතරව මෙම පරීක්ෂණයට පෙර රෝගියාට ලිඛිතව ප‍්‍රශ්න කීපයක් ද ලබා දෙනවා.එයට ලැබෙන පිළිතුරු අනුව ඉහත පරීක්ෂණයට යොමු කිරීම අවශ්‍ය ද නැති ද යන්න වෙද්‍යවරයා තීරණය කරනවා. නිදා ගත් විට කරන පරීක්ෂණය සඳහාSleep Lab එකක් අවශ්‍යයි.එම පරීක්ෂණය සිදුකරන්නේ වෙද්‍යවරුන්ගේ සහ හෙදියන්ගේ අධීක්ෂණය යටතේයි. ඇත්තෙන්ම නින්දෙන් ගෙරවීම නැවැත්වීමට ශල්‍ය කර්මයක් සිදු කරනවා යැයි කීම වැරැදි සහගතයි.ගෙරවීමට බලපාන හේතුව නැවැත්වීම වෙනත් ක‍්‍රමයකින් අපහසුනම්, අවසානයේ කළ යුත්තේ එම හේතුව නැති කිරීමට සැත්කමක් කිරීමයි.සාකච්ඡාවකින් සකස් කළේ ගාමිණි සුසන්ත</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=av08121413</link>
    <topic>රූ විසිතුරු</topic>
    <author/>
    <content>සල්ලි ගහේ මුදුනට ම නැඟි රෝලින්වෙලාව නැතිකමින් ජීවිතය අපට නැතිවෙලාමර්වින් පෙරේරා දිවියෙන් සමුගනීනැටුමට හපන් තරිඳුජය මිස පරාජය මට හුරු නෑඅර්මිලා ආවේ ටිකක් දොළේ බැහැලා ඉන්න (රසදුන නව කථාව)මගේ අතින්ම ලබාගත් පළමු ජගත් සම්මානය නිසා සතුට වැඩියෙන් දැනෙනවාමුම්බායි ප‍්‍රහාරයෙන්: බොලිවුඩ් තරු නොසන්සුන්කොහොමද තොරතුරුලොකුම හොඳමලෝක වාර්තාවක් තැබූ ගුවන් හමුදාපති පිය - පුතුදිගු නිහැඩියාවකින් පසු සුගත් සමරකෝන් ගෙන් විජය - කුවේණිරූපවාහිනී පෙ‍්‍ර්ක්ෂකයන්ට නවමු අත්දැකීමක් ‘ශ‍්‍රී ලංකන් ලයිෆ්’නින්දෙන් ගෙරවීම සුළු කොට තකන්න එපාරූ විසිතුරු56 හැවිරිදි අඩි’ 7 යි අඟල් 9 ක් උස බාඕ සිෂුන් හා 19 හැවිරිදි අ’ 2 අ’’ 5 ක් උස හී පින්ග්පින්ග් ලොව උසම හා මිටිම මිනිසා වශයෙන් ගිනස් පොතට ගිහින්.මේ දෙන්නටම එක වගේ ඉල්ලුමක් තිබෙනවා. විටින් විට සංදර්ශන, උත්සව සඳහා ලැබෙන ඇරයුම් නිසා සංචාරත් එමටයි.බාඕ හා හී මේ ලෙස හමුවුණේ පසුගිය දවසක මොංගෝලියාවේදී. ඉන්පසු ඔවුන් ස්පාඤ්ඤයේ මැඩ්රිඩ් හී පැවැත්වෙන සැණකෙළියකටත් සහභාගිවීමට නියමිතයි.බයිසිකලයක නැඟී වෙට්ටු දාලා, සර්කස් පාලා කීයක් හරි හොයාගන්න අය නම් අප පාරේ තොටේ දි දැකලා තිබෙනවා.ඒත් මේ බයිසිකල්කරුවා ‘සෙල්ලම්’ පෙන්වන්නෙ තරගයක් වෙනුවෙන්. පසුබිමින් පේන්නේ සෙන්ට් පෝල්ස් දෙව් මැදුරේ කොත.තරගය පැවැත්වුණේ ලන්ඩනයේ. තරගකරුවා කඳු පදින්නෙක්. ඒ බව පේනවා නේද දැක්ක ගමන්.කුරුල්ලකු වගේ අහසෙ පියාඹන මිනිසෙක්. ඔහු ස්විස් හමුදාවේ හිටපු වෘත්තීය ගුවන් නියමුවෙක්.ය්වෙස් රොසි නමැති මොහු පියාපත් සමඟ සාර්ථකව අහසේ පියෑඹූ මුල්ම මිනිසා ලෙස සැලකෙනවා.ඔහු මෙහෙම සැහැල්ලුවට පාවෙන බව පෙනුණත් අධි – බලැති එන්ජින් හතරකුත් පිටුපස බැඳගෙනයි ඉන්නේ.හොඳ පුහුණුවක් ලැබුවායින් පස්සේ බල්ලෙකුට වුණත් බොක්සිංකාරයෙක් වෙන්න බැරි ද? බොක්සිං ග්ලවුස් දෙකකුත් දාගෙන සටනට එළඹෙන්න වගෙයි ලෑස්තිය.පොලිස් පුහුණුවක් ලද මේ බලු කුක්කා ‘පුංචි ෂෝ’ එකක් දැම්මේ පේරු රටේ නිදහස් උලෙළදා පැවැති එක් විනෝදාත්මක අංගයක දි.කුණු බිත්තර වගේ ම තක්කාලි පහරවල් මුහුණට එනවා අප චිත‍්‍රපටවල දි නම් අනන්තවත් දැකලා තිබෙනවා. ඒවා අහම්බෙන් සිදුවෙන ඒවා.ඒත් බුනෝල් හී ‘තක්කාලි සටන’ ඒ වගේ එකක් නෙමේ. එහි අතීතය 1940 දක්වා දිව යනවා. වසරක් පාසා පැවැත්වෙන මේ උත්සවය කොහොමට ඇද්ද කියලා ඡායාරූපය දුටු පමණින් තේරෙනවා.තක්කාලි ගංගාවේ පීනන මොහුත් සටනට බට තරගකරුවෙක්.අහසෙත් මොන තරම් රටා මවන්න පුළුවන් ද? මේ හදවතක හැඩය අහසෙ දක්නට ලැබුණේ සිංගප්පූරුවෙ ගුවන් සංදර්ශනයක දි.සිංගප්පූරු ගුවන් හමුදාවේ ‘බ්ලැක් නයිට්ස්’ ගුවන් කරණම් කණ්ඩායම තමයි මේ හපන්කම පෑවේ.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=ay0812141</link>
    <topic>පිරිමි ළමයි පාන් ගේනවා</topic>
    <author>සාගරිකා දිසානායක ජයසිංහ ඡායාරූප - විමල් කරුණාතිලක</author>
    <content>පිරිමි ළමයි පාන් ගේනවා ගෑනු ළමයි කොස් හොද්ද හදනවාරැකියා පියස සමාගමෙන් ඔබටත් රස්සාවක්වයඹ පළාතේ සත්කෝරලේ නාත්තන්ඩිය නගරයට ආසන්නයේ පිහිටි පිටිසර ගම්මානයක් හාල්දඬුවන. 1933 මැයි මාසෙ දාහත් වැනිදා මුණසිංහ මුදියන්සෙලාගේ පේ‍්‍රමතිලක මුණසිංහ ඉපදුණේ හාල්දඬුවන ගමේ.ඔහුගේ පියා මුණසිංහ මුදියන්සේලාගේ හෙන්ද්‍රික් අප්පුහාමි රැකියාවට කළේ ගොවිතැන. අම්මා සුබසිංහ ආරච්චිලාගේ මංගො නෝනා. ඈ ගෘහණියක්.පේ‍්‍රමතිලකගේ පවුලෙ සහෝදර සහෝදරියන් නව දෙනයි ඔහු පවුලේ බඩපිස්සා. අක්කලා අයියලා හැමෝගේම සුරතලා. ඔහු මුලකුරු කළේ හාල්දඬුවන බෞද්ධ මිශ‍්‍ර පාසලේ. පුංචි කාලෙ පේ‍්‍රමතිලක ඉගෙනුමට විශේෂ දස්කම් දැක්වූයේ නෑ.ඒත් ඔහු කී‍්‍රඩාවට, නැටුමට චිත‍්‍ර අඳින්නට සරඹ ශිල්පයට හුඟාක් දක්ෂයි. ඔහුගේ ඒ දස්කම්වලින් පාසලේ ගුරුවරු වගේ ම ලොකු මහත්තයත් හොඳට වැඩ ගත්ත.පාසලේ දවල් විවේකයට ළමයින්ට පාන් දෙනවා. ඒ පාන් කන්න හදන්නේ “කොස් හොද්දක්” කොස් පාසල් වත්තෙ ගස්වලින්. පාන් ගේන්න යන්න වුණේ පේ‍්‍රමතිලකට.පේ‍්‍රමතිලකලා හන්දියට ගිහින් පාන් ගේනකල් ගෑනු ළමයි කොස් හොද්ද උයනවා. කොස් හොදි උයන සිරිතක් නෑනෙ. ඒත් පාන් කන්න හොදි නැතුව බෑනෙ. ඉතින් ඒ පාසලේ ලොකු මහත්තයට ‘කොස් හොද්ද’ කියල විකට නමකුත් පට බැඳුණා.ජ්‍යෙෂ්ඨය සමත්වෙනතුරු පේ‍්‍රමතිලක ඒ පාසලේ ඉගෙන ගත්තා. ජ්‍යෙෂ්ඨයෙන් පස්සෙ ඔහු ගුරු පත්වීමකට ඉල්ලුම් කළා. 1952 දී මුල්ම පත්වීම ලැබුණෙ බිංගිරිය බෞද්ධ මිශ‍්‍ර පාසලට. එතකොට ඔහුගෙ වයස අවුරුදු දහනවයයි.කූතාරිප්පුව කනිටු විදුහලේ හිටපු විදුහල්පති පේ‍්‍රමතිලක මුණසිංහපාසලේ උගන්වන අතරෙම නැටුම් ඉගෙන ගන්නට හේවුඩ් ආයතනයට ඇතුළු වුණා. පණිභාරත ගුරුතුමාගෙන් උඩරට නැටුම් ඉගෙන ගත්ත. ලයනල් එදිරිසිංහ මහත්තය ගෙන් සංගීතයත්, බර්නාඩ් ලොකුගේ මහත්තයගෙන් චිත‍්‍ර කර්මයත් ඉගෙන ගත්ත. නැටුම්වලින් මධ්‍යම විභාගෙ සමත් වුණා.ඒ කාලෙ බිංගිරිය මන්තී‍්‍ර ඇල්.බී. ජයසේන මහත්තය තරුණ සංවිධානයක් ඇති කළා. පේ‍්‍රමතිලක මේ සංවිධානෙට බැඳිලා නැති බැරි ජනතාවට උදව් උපකාර කළා. පේ‍්‍රමතිලකට හොඳට කවි කියන්න පුළුවන්. පළාතෙ පන්සල්වල කවිමඩු පැවැත්තුවා.1956 දී හැටන් ශී‍්‍රපාද විද්‍යාලෙට මාරුවක් ලැබුණා. හැටන් පාසලේ උගන්වන අතරෙම ගුරු අවසාන විභාගෙන් සමත්වුණා. ජාතික ගුරු සංගමයේ ශාඛාවක් හැටන්වල පිහිටුවලා ඒ මඟින් කුමාරතුංග අනුස්මරණ උත්සවය සංවිධානය කළා.ටික කාලෙකින් ම බුජ්ජම්පොළ විද්‍යාලෙට මාරුවක් ලැබුණා. 1960-61 වසරේ කොට්ටාවේ ගුරු පුහුණු අභ්‍යාස විද්‍යාලෙන් පුහුණුව ලැබුවා. ඒ කාලෙ ගුරු අභ්‍යාස විද්‍යාලෙ රජයට අයිති නෑ. පාලනය කළේ හාමුදුරුනමක්.පාලක හාමුදුරුවො ශිෂ්‍ය ගුරුවරුන් ගෙන් අසාධාරණ ලෙස මුදල් අය කිරීමට එරෙහිව ශිෂ්‍ය අරගලයක් කි‍්‍රයාත්මක කරන්නට පේ‍්‍රමතිලක මුල් වෙලා කටයුතු කළා. කැස්බෑව හිටපු මන්තී‍්‍ර සෝමවීර චන්ද්‍රසිරි මහත්තය මේ ප‍්‍රශ්නය පාර්ලිමේන්තුවේ සාකච්ඡා කළා. සටන දිනුවා. ගුරු විද්‍යාලය රජයට පවරා ගත්තා.ඒ කාලෙ ගුරුවරුන්ට නොයෙකුත් කෙනෙහිළිකම්වලට මුහුණ දෙන්න සිදු වුණා. ජ්‍යෙෂ්ඨය සමතුන් 500 කට පත්වීම් දීලා තිබුණා. ඉන් තුන් දෙනෙකුගේ සේවය දීර්ඝ කරන්නට එකල පරම විඥානාර්ථ බෞද්ධ සමාගමේ සභාපති ආචාර්ය ඊ.ඩබ්ලිව්. අධිකාරම් කැමැති වුණේ නෑ. පේ‍්‍රමතිලක එතැනදිත් ගුරුවරුන් වෙනුවෙන් පෙනී සිටියා.සේවය දිගු කරන ලෙස ඉල්ලා අඛණ්ඩ උපවාසයක් කි‍්‍රයාත්මක කළා. අයි.ඇම්.ආර්. ඊරියගොල්ල ඇමැතිතුමා මැදිහත් වෙලා උපවාසය අත්හරින්නට කිව්වා.අදිකාරම් මහත්තය ඉක්මනින්ම විදේශ ගත වෙන බවත් තමා ඒ තනතුරට පත් වන බවත් ඉන් පසුව ප‍්‍රශ්නය විසඳන බවටත් ඊරියගොල්ල මහත්තය පොරොන්දු වුණා.ගුරුවරු උපවාසය නැවැත්තුවා. කිව්ව වගේ ම ඊරියගොල්ල මහත්තය පත්වෙලා ගුරුවරු තුන් දෙනාගේ සේවය දීර්ඝ කළා. ඉතිහාසෙ ප‍්‍රථම වතාවට ගුරු අයිතිවාසිකම් ඉල්ලා කි‍්‍රයාත්මක කළ සටන ඒක වෙන්නැති කියලයි පේ‍්‍රමතිලක හිටපු විදුහල්පතිතුමා කියන්නෙ.ගුරු විද්‍යාලෙදි පේ‍්‍රමතිලක බොහොම උද්‍යෝගිමත් ශිෂ්‍යයෙක්. සරඹවලට ඔහු ඉතා දක්ෂයි. ඒත් සරඹ විෂය උගන්නපු කථිකාචාර්යවරයා ඒ හැටි ඇඟට අරන් ඉගැන්නුවෙ නෑ.ශිෂ්‍යයෝ සරඹ විෂයට දුර්වලයි කියල අමාත්‍යාංශයට පැමිණිල්ලක් ගියා. පරීක්ෂකවරු ගුරු විද්‍යාලෙට ආවම සරඹ ගුරුතුමා පේ‍්‍රමතිලකට අඬ ගැහුවා. පේ‍්‍රමතිලක ළමයින්ට ආචාර පෙළපාළි පුහුණු කරවල එදාට මා වෙනුවට ඒක ගන්නව බලන්ඩ. ගුරුතුමාගෙන් පුංචි නියෝගයක්.පේ‍්‍රමතිලක නියෝගය පිළිපැද්දෙ ඉත සිතින්. පරීක්ෂකතුමා හොඳටම සෑහුණා. විෂය භාර ආචාර්යවරයා ජාම බේරා ගත්තා.ගුරු පුහුණුවෙ ප‍්‍රායෝගික පරීක්ෂණේට යන දා ශිෂ්‍යයන්ට ආචාර්ය මණ්ඩලයෙන් හොඳ ඉලක්කයක් ලබා දුන්න. හොඳටම උගන්වන ගුරුවරුන්ට ඒ ඒ පාසලේ අවිවාහක ගුරුවරියන් වේ නම් ඒ කෙනෙක් විවාහයට තෝරා ගන්නට අවස්ථාව ලබා දෙන බවයි ඒ.පේ‍්‍රමතිලක මේක හොඳ අවස්ථාවක් කර ගත්ත. පුළුවන් හැම වැඩක්ම දාල ළමයින්ට සරඹ පුහුණු කළා. ඔහුට තමන්ගේ මුවින් ගැටබෙරය, උඩැක්කිය වැනි වාද්‍ය භාණ්ඩවල හඬ අනුකරණය කළ හැකියි. ඒ හැකියාවත් නැටුම් කලාවත් උපයෝගී කරගෙනඔහු ඉදිරිපත් කළ සරඹ සන්දර්ශනය බලන්න කොට්ටාව ආනන්ද විද්‍යාලෙ ගුරු මණ්ඩලයත් එක්රැස් වුණා. ඔවුන් අතරෙ හිටපු ඉංගී‍්‍රසි ගුරුතුමි සරඹ සන්දර්ශනේට විතරක් නොවෙයි පේ‍්‍රමතිලකටත් වසඟ වුණා.වෙනත් ගුරුවරයකු හරහා ඉදිරිපත් වුණු මංගල යෝජනාවට ඔහු එකපයින් කැමැති වුණේ ඉංගී‍්‍රසි ගුරුතුමි හොඳ හැඩකාරි නිසා. ඈ පන්නිපිටියේ හිරිපිටියේ භද්‍රා පෙරේරා.1962 අගෝස්තු මාසෙ දෙපැත්තෙ ආශිර්වාද මැද්දෙ ඔවුන් විවාහ වුණා. දෑවැද්දට කොට්ටාවෙන් අක්කර දෙකක්. පේ‍්‍රමතිලක යුවළ පදිංචි වුණේ හාල්දඬුවන මහගෙදර.ඔවුන්ගේ කුළුඳුල් පුතා පාලිත පවුලට එකතු වුණේ 1963 දී. පාලිත කෘෂිකර්ම අමාත්‍යාංශයේ කාර්මික උපදේශකයකු ලෙස කටයුතු කරනවා. 1964 උපන් උදය දැන් ඔස්ටේ‍්‍රලියාවේ කාලගුණ නිරීක්ෂකයකු ලෙස කටයුතු කරනවා.1966 උපන් සමත් සිඩ්නි නුවර දුම්රිය දෙපාර්තමේන්තුවේ සේවය කරනවා. 1967 දී උපන් ගීතා රමණි අද තාත්තා රැකබලාගෙන නිවසේ පසු වෙනවා. 1968 දී උපන් රේණුකා නිවාස අධිකාරියේ ඉන්ජිනේරුවරියක්. 1969 දී උපන් සඳුන් විදුලිබල මණ්ඩලයේ ක්ෂේත‍්‍ර නිලධාරියකු ලෙස සේවය කරනවා.1963 දී පේ‍්‍රමතිලකට යළිත් මාරුවක් ලැබුණා. විදුහල්පති තනතුරත් එක්කම. ඒ කුරුණෑගල දිස්ති‍්‍රක්කයේ දුෂ්කරතම පාසලක් වූ කූතාරිප්පුව කනිෂ්ඨයට. ළමයි 130 ක් වත් නෑ. ඉතාම දුප්පත් ගැමියන්ගෙ දරු දැරියො පාසලට ඇඳගෙන ආවෙ ගෙදරට ඇඳපු ඇඳුමමයි.වයස 10 - 12 වෙච්ච ගෑනු දැරිවියොවත් යට ඇඳුම් ඇන්දෙ නෑ. ඒ මවුපියන්ට ඔවුන්ට යට ඇඳුම් තියා හරිහැටි බඩ පිරෙන්න කන්ඩ දෙන්ඩ තරම්වත් වත්කමක් නෑ. විදුහල්පතිතුමා මවුපියො කැඳෙව්වා. කරුණු පහදා දුන්නා.ඇති හැකි අය ගෙන් ආධාර අරගෙන ළමයින්ගේ ආත්ම ගෞරවය රැකෙන විදිහට ඒව නැතිබැරි අයට බෙදලා දුන්නා. ඔහුගේ බිරිය තමන්ගේ වියදමින් ඇඳුම් මහලා දුන්න. නැති බැරි ළමයින්ට පොත් පත් අරන් දුන්නා. ගමේ උදවියට යෝජනා කළා පෝයදාට ශීල ව්‍යාපාරයක් කරන්න.ළමයිනුත් මවුපියොත් ගුරුවරුත් හැමෝම සිල් ගත්තා. ළමයින්ට හැකි උපරීම ශක්තියෙන් ඉගැන්නුවා. පාසලෙන් පසුවත් නිවාඩු කාලෙත් අමතර පන්ති කළේ සතයක්වත් අය නොකර. ඇතැම් විට පොත් පත් ආහාර පාන පවා ඔවුන්ගේ වියදමින් සපයමින්.ඒ ගමේ මිනිස්සු කවදාවත් ප‍්‍රදර්ශනයක් දැකලා තිබුණේ නෑ. විදුහල්පතිතුමා සිසුන්ගේ නිර්මාණ ප‍්‍රදර්ශනයක් පැවැත්තුවා. අමාත්‍යාංශයෙ නිලධාරීන් පැහැදිලා හය මාසයක් ඇතුළත පාසලට අලුතින් ගොඩනැඟිල්ලක් ලැබුණා.1969 දී කුරුණැගල පැත්තෙන් කොළඹට එන්න හිතපු ඔහු මාරුවක් ඉල්ලුවා. පොල්ගස්ඕවිට සියඹලාපේ විද්‍යාලෙට පත්වීම ලැබුණා. ඉන් පසු මීගොඩ හොරගල කනිෂ්ඨයට.අනතුරුව හිඳගල කනිෂ්ඨයට. 1980 දි මත්තෙගොඩ මහා විද්‍යාලෙට ආවේ එහි නියෝජ්‍ය විදුහල්පති ලෙස. මත්තෙගොඩ පාසල ඒ තරම් සාර්ථකත්වයක් නොදැක්වූ කාලෙකයි ඔහු ඒ තනතුර භාර ගත්තෙ. ශිෂ්‍යයො මුරණ්ඩුයි. ඔහු හේතුව හොයා ගත්තා. ළමයින්ට කී‍්‍රඩා පිටියක් නෑ. නිදහසේ දුව පැන නටන්න අවස්ථාවක් නෑ. පාසලේ වත්ත ලොකුයි කී‍්‍රඩා පිටියකට ඉඩ ඇති.එතකොට නවලෝක සමාගමේ ඉදිකිරීම් ඉන්ජිනේරුවා පදිංචි වෙලා හිටියේ පේ‍්‍රමතිලක විදුහල්පතිතුමා පදිංචි නිවසට යාබදව. පේ‍්‍රමතිලක නවලෝක මුදලාලි හමුවුණා. සති අන්තයක් බලල පිට්ටනිය කැපුවා.සිකුරාදා ගමේ ගිය විදුහල්පතිතුමා සඳුදා එනකොට මත්තෙගොඩ මහා විද්‍යාලෙට පිට්ටනියක් ලැබිලා. තනතුර නියෝජ්‍ය විදුහල්පති වුණාට පේ‍්‍රමතිලක හැකි හැම මොහොතෙම ළමයින්ට ඉගැන්නුවා. සරඹ, නැටුම්, සිංහල චිත‍්‍ර මේ කෝකත් එක වගේ. 1988 දී ඔහු සේවයෙන් විශ‍්‍රාම ගත්තා.ඡ්‍යොතිෂ්‍යය පිළිබඳව කවදත් ඔහු තුළ වූ කැමැත්ත ඵලදායී ලෙස යොදාගන්නට හිතුවා. බිරිය ඡ්‍යොතිෂය ගැන උනන්දු නිසා දෙදෙනාම ඒ පිළිබඳ හොඳින් හැදෑරුවා. කේන්දර බලන්න සෙත්කවි ලියන්න පටන් ගත්තා. සුබසෙත පත්තරේට ඡ්‍යොතිෂ්‍ය පිළිබඳ ලිපි ලිව්වා.ඡ්‍යොතිෂ්‍ය වැඩවලින් ඔහුට හොඳ ආදායමක් ලැබුණා. විශ‍්‍රාම ගිය විට ලැබුණු මුදලින් ඔහු දඹදිව වන්දනාවේ ගියා. දායාදයට ලැබුණු ඉඩමෙ තිබුණු රබර් ගලවලා පොල් හිටෙව්වා. ඔහු දන්නා බුද්ධාගම සහ ඡ්‍යොතිෂ්‍යය ආශ‍්‍රයෙන් පුංචි පොතක් මුද්‍රණය කොට බෙදා හැරියා.තරමක් අසනීපයෙන් පසුවූ ඔහුගෙ බිරිය 2006 දී මෙලොවින් සමුගත්තා. පේ‍්‍රමතිලක මහතා පවුලේ සෑම සාමාජිකයකු සඳහාම විස්තර සහිත පොත බැගින් පවත්වාගෙන යනවා.ඔවුනොවුන්ගේ උපත විවාහය හා විපත ඇතුළු සෑම සියලු තොරතුරක්ම ඊට ඇතුළත්. බිරියගේ පොතෙහි ඈ මිය යන දවසත් ඔහු සටහන් කර තැබුවා. බිරිය, අභාවයෙන් මද කලක් ගිය විට පේ‍්‍රමතිලක විදුහල්පතිතුමාත් අසනීප වුණා.ඒ නිසා ඔහු ඡ්‍යොතිෂ්‍ය කටයුතු නතර කළා. ධර්මය පිළිපදිමින් කල් යවනවා. දූ දරුවන් බලන්නට එතෙර යන්නටත් ඔහුට අවස්ථාව සැලැසුණා.හතළිස් වසරක ගුරු සේවයේදී මුල්ම පත්වීම ලැබිල උගන්වපු පාසලේදී ඔහුගෙන් උගත් ගෝල පිරිස් මෑතදීත් ඔහුගේ සුව දුක් සොයා බලන්නට පැමිණියා. එය ඔහුට අමිල සතුටක්.රාජකාරිය අවංකව අකුරටම ඉටු කිරීමේ පී‍්‍රතිය භුක්ති විඳිමින් අද ජීවිතයේ සැඳෑ සමය බොහොම නිස්කාංසුවේ ගත කරන පේ‍්‍රමතිලක විදුහල්පතිතුමා තමා උපන් වේලාව අනුව 2009 සැප්තැම්බර් මාසයට පෙර මෙලොවින් සමුගන්නා බවයි ඡ්‍යොතිෂ්‍යය ශාස්ත‍්‍රය අනුව ඔහු පවසන්නේ.සාගරිකා දිසානායක ජයසිංහ ඡායාරූප - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=ay0812142</link>
    <topic>රැකියා පියස සමාගමෙන් ඔබටත් රස්සාවක්</topic>
    <author>සුනිල් දයා අල්විස්</author>
    <content>පිරිමි ළමයි පාන් ගේනවා ගෑනු ළමයි කොස් හොද්ද හදනවාරැකියා පියස සමාගමෙන් ඔබටත් රස්සාවක්රැකියා පියස නමින් රැකියා සපයා දීමේ නව සමාගමක් පිහිටුවීමට යයි. මේ නව සමාගම කම්කරු සබඳතා සහ මිනිස් බල අමාත්‍යංශය යටතේ පිහිටුවීමට පියවර ගන්නා බව අමාත්‍ය අතාවුද සෙනෙවිරත්න මහතා පෙන්වා දෙයි.නව සමාගම යටතේ රජයට මෙහි කොටස් 40 ක්ද, පෞද්ගලික අංශයට සියයට 30 ක් සහ වෘත්තිය සමිතිවලට ඉතිරි සියයට 30 ලබා දී මෙය ත්‍රෙපාර්ශ්වීය සමාගමක් ලෙසින් ඉදිරි කාලයේදී කි‍්‍රයාත්මක කරන බව ද ඇමැතිවරයා කීය.සමාගමේ අධ්‍යක්ෂ මණ්ඩලයට කම්කරු අමාත්‍යංශය, තරුණ කටයුතු අමාත්‍යංශය, වෘත්තීය හා පුහුණු අමාත්‍යංශය යන අමාත්‍යංශ ද ශී‍්‍ර ලංකා හාම්පුතුන්ගේ සම්මේලනය, ශී‍්‍ර ලංකා වාණිජ මණ්ඩලය, ශී‍්‍ර ලංකා වාණිජ හා කර්මාන්ත කරුවන්ගේ මණ්ඩලය ද, වෘත්තීය සමිති අංශයෙන් ශී‍්‍ර ලංකා නිදහස් සේවක සංගමය, ජාතික සේවක සංගමය සහ වෘත්තීය සමිති ද පර්යේෂණ හා අධ්‍යාපනය සඳහා වූ ජාතික සංවිධානයට අයත් නියෝජිතයෝ ද ඇතුළත් වෙති.මේ නව වැඩසටහන සහ රැකියා පුහුණු පාඨමාලා රැකියා සපයා ගැනීමට තොරතුරු ලබා දෙන ‘ජොබ් නෙට්’ ක‍්‍රමය යටතේ රැකියා අපේක්ෂකයන්ට පහසුකම් සලසාදීමේ වැඩසටහනක් බව ද අමාත්‍යවරයා කීය. මේ සම්බන්ධයෙන් අමාත්‍යවරයා දැක්වූ අදහස් මෙසේය.ගෝලීකරණයේ බලපෑම් ශී‍්‍ර ලංකාවට අද බලපා ඇත. අස්ථිර තරගකාරී වටපිටාවක් එයින් නිර්මාණය වී ඇත. මෙහිදී වැඩ කරන ජනතාවකගේ අවශ්‍යතා තම අමාත්‍යංශය විසින් මනාව අවබෝධ කරගෙන ඇත.රජයක් හැටියට ඒ නිසයි අපි දේශීය හා විදේශීය රැකියා වෙළෙඳපොළට සුදුසු ශ‍්‍රම හමුදාවක් බිහිකිරීම අවශ්‍ය බව පිළිගෙන සුවිශාල පුහුණු වැඩසටහන් කොටසක් සිදුකරන්නේ.රැකියා අපේක්ෂකයන්ට රැකියා වෙළෙඳපොළ ගැන පවතින වැරැදි ආකල්ප අපි මෙහිදී මුලින් ම තුරන් කළ යුතුයි. අධ්‍යාපනය මඟින් යම් යම් වෘත්තීන්වලට පමණයි සමාජ මට්ටමක් මෙතෙක් ලබා දී තිබෙන්නේ. මෙය සමාජ සංවර්ධනයට බරපතළ බාධාවක්. සියලුම වෘත්තීන්වලට සමාන ඇගැයීමක් හා වටිනාකමක් අපි ලබා දෙන්න ඕනෙ.සුද්දගෙ ඉංගි‍්‍රසි ඉගෙන ගත්තට පමණක්ම රස්සා ගන්න රස්සා කරන්න තියන ඉඩකඩට වඩා ආකල්පමය වෙනසක් ඇතිකර අනිකුත් වෘත්තීන්වලටත් සමාන පිළිගැනීමක් සිදුකළ යුතුය.නව රැකියා පියස සමාගමෙන් අප බලාපොරොත්තු වන්නේ රැකියා අපේක්ෂකයන් දේශීය හා විදේශීය සේවා යෝජකයන්ට සහ ස්වයං රැකියාවල නිරතවීමට බලාපොරොත්තු වන අයට තම තමන්ගේ බලාපොරොත්තු ඉටුවන ආකාරයට අවකාශ සලසාදීමය.මෙහිදී අප රැකියා අපේක්ෂකයන් ලියාපදිංචි කර ගැනීම කුසලතා පදනම මත රැකියා අපේක්ෂකයන්ට දේශීය හා විදේශීය රැකියා අවස්ථා සපයාදීමට කාර්යක්ෂමව යොමු කරනු ලැබේ. සිදු කිරීම, කුසලතා සංවර්ධනය, පෞරුෂය සංවර්ධනය හා තාක්ෂණික පුහුණුව වෙත යොමු කරලීමට ද පියවර ගනු ඇත.ඉංගි‍්‍රසි හා පරිගණක පුහුණුව, දේශීය හා විදේශීය රැකියා වෙළෙඳපොළ අවශ්‍යතා පිළිබඳ තොරතුරු ලබාදීම, වෘත්තීය මාර්ගෝපදේශන හා වැඩමුළු, සම්මන්ත‍්‍රණ ආදිය පවත්වා දැනුම ලබාදීම, ස්වයං රැකියා අපේක්ෂා කරන අයට අවශ්‍ය පුහුණු පාඨමාලා හා මූල්‍ය පහසුකම් සලසා දීම, සේවායෝජකයන්ට සහ පුහුණු ආයතනවලට රැකියා පියසෙන් සාමාජිකත්වය ලබාදීම, සම්මුඛ පරීක්ෂණ සඳහා කැඳවීම්වලදී අවශ්‍ය පහසුකම් සැලසීම, ආදි සේවා රැකියා පියස මඟින් ලබාදීමට පියවර ගෙන තිබේ.වෘත්තීය මාර්ගෝපදේශ සේවා වැඩ සටහනක් ද මේ වැඩපිළිවෙළ යටතේ කි‍්‍රයාත්මක කර තිබේ. සාමාන්‍ය පෙළ සමත්ව උසස් පෙළ විෂයධාරා තෝරා ගැනීමේදී ශිෂ්‍ය ශිෂ්‍යාවන් තම හැකියාව හා ළැදියාව පවතින වෘත්තීය ක්ෂේත‍්‍රයක් තෝරා ගැනීමට වඩාත් යොමු වන්නේ සමාජයේ වැඩි පිළිගැනීමක් පවතින ක්ෂේත‍්‍ර වෙතය. එයින් සිදුවන්නේ තම හැකියාවන් අනුව උපරීම ඵල නෙළා ගැනීමට නොහැකි වීමය.මේ නිසා ස්වයං රැකියා තක්සේරු පරීක්ෂණ මඟින් ස්වකීය හැකියාව හා ළැදියාව ඇති ක්ෂේත‍්‍ර හඳුනා ගනිමින් උසස් පෙළ විෂය ධාරාව තෝරා දීමට මඟ පෙන්වීමට අපේ වෘත්තීය මාර්ගෝපදේශන අංශය සහාය වනු ඇත.පාසල් අධ්‍යාපනය අවසන් කරන තරුණ තරුණියන්ට ඔවුන් සතු ආකල්ප අනුව හැකියාව මත රැකියා වෙළෙඳපල තොරතුරු ගැන නිශ්චිත අරමුණක් පෙනෙන්නට නැත. ඒ නිසා අප ඊට සුදුසු ක‍්‍රමවේදයන් ඔවුන්ට හඳුනා දෙන්නටත් වැඩ සටහන් සකස් කර තිබේ.ගුරුවරුන්ටත් උපාධිධාරි අපේක්ෂකයන්ටත් මේ ක‍්‍රමවේදයන් පුළුල් ලෙසින් හඳුන්වාදීම ද අපේ තවත් පියවරක්. එසේ ම රැකියා පොළ සහ ස්වයං රැකියා අත්වැල මඟින් රැකියා සපයන ආයතන පුහුණු ආයතන ස්වයං රැකියා පහසුකම් සපයන ආයතන සමඟ රැකියා අපේක්ෂකයන් එකට මුණ ගැස්ස වීම ද සිදු කෙරෙයි.එසේ ම ‘රැකියා සමාජ’ නමින් රැකියා අපේක්ෂකයන් කණ්ඩායම් වශයෙන් එකතු කර ඔවුන්ගේ රැකියා අරමුණු ඉටුකර ගැනීම සඳහා සාමූහිකව එකිනෙකාට උපකාර කර ගැනීමේ වැඩසටහනක් මේ රැකියා සමාජ මඟින් කි‍්‍රයාත්මක කැරේ.ජනතාවගේ සේවා සඳහා අපට හොඳ ශ‍්‍රම බළකායක් අවශ්‍යය. අතීතයේ හා වර්තමානයේ මෙන් ම අනාගතයටත් ජාතික සංවර්ධනයට රටේ දියුණුවට මෙය අවශ්‍ය දෙයකි. අපි මේ සඳහා හැකියාව ලබාදිය යුතුය. ජනතාවගේ සේවාව සඳහා සේවා සපයාදීම රජයක් හැටියට අපේ යුතුකමකි.මෙහිදී සේවාව මෙන්ම නිෂ්පාදකයන් යන දෙගොල්ලම එකතු විය යුතුය. අද සමහරුන් වෙහෙස මහන්සි වී කරන රස්සාවලට කැමැති නැහැ. නමුත් සියලු දෙනාගේ ශක්තීන් යොදා ගන්නා රැකියා ක්ෂේත‍්‍ර ද තිබෙනවා. මේ සියලු දේ සඳහා පුහුණුවීම් සිදුකරන පුහුණු ආයතන අප අමාත්‍යංශය යටතේ පෙර දී පැවැතුණද දැන් එම පුහුණුවීම් සියල්ල තවත් වැඩි දියුණු කර වෘත්තීය පුහුණු අමාත්‍යංශය නමින් නව අමාත්‍යංශයක් කි‍්‍රයාත්මකය.එසේ ම විදේශ වෙළෙඳ පොළ සඳහා විදේශ රැකියා ප‍්‍රවර්ධන හා සුබසාධන අමාත්‍යංශය ද පවතී.සියයට හැට පහක් පමණම සේවාවල නිරතව සිටින්නේ අවිධිමත් අංශවලය. මේ සියල්ල වෙනුවෙන් ද අප දැන් වෘත්තිය මාර්ගෝපදේශන සේවා සපයා දෙමින් සිටිනවා.උපාධිධාරීන් මානව සම්පත් නිලධාරීන් ලෙස ද මේ කටයුතු වෙනුවෙන් බඳවා ගෙන තිබෙනවා. රටේ බහුතරයකට දායක වන්නේ විශ්ව විද්‍යාලවලට ගිය අයට වඩා ඒවාට නොගිය අයයි. යම් යම් වෘත්තීන් කිහිපයකට පමණ සමාන මට්ටමක් ලබා දී තිබුණත් එය සමාජ සංවර්ධනයට වඩාත් බරපතළ බාධාවක්. සියලුම වෘත්තීන්වලට වටිනාකමක් ලබාදීමයි අපේ අරමුණ.රැකියා අපේක්ෂාවෙන් සිටින උගත් තරුණ තරුණියන් ඇගලුම් ක්ෂේත‍්‍රයේ රැකියාවලට පොළඹවා එම අංශයේ නිෂ්පාදන කළමනාකරණය, තත්ත්ව කළමනාකරණය, මෝස්තර නිරූපණය, මානව සම්පත් කළමනාකරණය, ඉංගී‍්‍රසි පුහුණුව හා පරිගණක පුහුණු වැනි පාඨමාලා මගින් එම අංශයෙන් ඉහළට යාමට අවකාශ ලබා දීමටත් ඉලක්ක කර ඇත.ආබාධිත අයගෙන් රැකියා කරන්නට පුළුවන් සියයට තුනක පිරිසක් තෝරා ගෙන රැකියා ලබා දෙන්න ඇමැති මණ්ඩලය වෙත මම යෝජනා ඉදිරිපත් කර පාර්ලිමේන්තුවේ අනුමැතියක් ද ලබා ගන්නටත් බලාපොරොත්තු වෙනවා.එසේ ම ස්වයං රැකියා කරන අයට අඩු බැංකු පොලී සහිත මූල්‍යමය පහසුකම් සලසා දීමටත් සමෘද්ධිලාභීන්ට ණය පහසුකම් ලබාදී ජීවන මාර්ග ලබාදීමටත් ශක්තිමත් අත්වැලක් ලබාදීමත් අපේ අරමුණක් යයි ද අමාත්‍යවරයා පවසයි.සුනිල් දයා අල්විස්</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aj0812141</link>
    <topic>රෙඩ් ලැන්ටන් උත්සවයෙන් නත්තල් සමය අරඹයි</topic>
    <author>සුභාෂිණි ජයරත්න</author>
    <content>රෙඩ් ලැන්ටන් උත්සවයෙන් නත්තල් සමය අරඹයිඑක්සල් වර්ල්ඩ් හිම සංදර්ශනයඩයලොග් සමාජ වගකීම් සේවාවට ආසියානු විශිෂ්ටතා සම්මානයමහරගම ළමාරක්ෂක නිවාසයට තොරතුරු තාක්ෂණ විද්‍යාගාරයක්ටෙලිකොම් අන්තර්ජාතික ඇමතුම් ගාස්තු පහත හෙළයිඇසේ සුද ඉවත් කරන සැත්කම් 250කට ‘සෙලින්කෝ සරණින්’ මුදල්ඉගෙනුම දුබලතා සහිත සිසුනට ඩිප්ලෝමා පාඨමාලාවක්ටර්බයින් යන්ත‍්‍ර නිපැයුම් කම්හලක් අවිස්සාවේල්ලේඇවනිව් පොෂ් නව මෝස්තර රැසක්තොරතුරු තාක්ෂණ ආයතනයෙන් දුෂ්කර ගම්මාන වෙත අධ්‍යාපනයහේමාස් හොස්පිට්ල්ස් වෙත ඩයලොග් සන්නිවේදන විසැඳුම්ගෝල්ෆේස් හෝටලයසුභාෂිණි ජයරත්න‘නත්තල සැමට සතුට’ යන අදහස පෙරදැරි කරගෙන ගෝල්ෆේස් සමූහ ව්‍යාපාරය විසින් සාම්ප‍්‍රදායිකව පවත්වාගෙන එන ‘රෙඩ් ලැන්ටන් උත්සවය’ ගෝල්ෆේස් මහ හෝටලයේදී පසුගියදා පැවැත්විණි.එමගින් ලැබෙන සියලුම ආදායම වාර්ෂිකව රත්මලානේ අන්ධ ගොළු බිහිරි පාසලට පරිත්‍යාග කෙරෙයි. දර්ශනීය රතු ඉටිපන්දම් රැගත් පෙළපාළියක් මුහුදු සීමාවේ ගමන් කිරීමෙන් අනතුරුව නත්තල් අසිරියේ අලංකාරය ආරම්භය සංකේතවත් කිරීමට හෝටලයේ නත්තල් විදුලි අලංකාරය දැල්වීම සිදු කරයි.මේ අවස්ථාවට ගෝල්ෆේස් සමූහ ව්‍යාපාරයේ සභාපති සංජීව් ගාඩ්නර් මහත්මිය ඇතුළු පවුලේ අය, උප සභාපති චන්ද්‍ර මොහොට්ටි මහතා ඇතුළු අධ්‍යක්ෂ මණ්ඩලය සහභාගි වූහ.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aj0812142</link>
    <topic>එක්සල් වර්ල්ඩ් හිම සංදර්ශනය</topic>
    <author>ඡායාරූප - විමල් කරුණාතිලක</author>
    <content>රෙඩ් ලැන්ටන් උත්සවයෙන් නත්තල් සමය අරඹයිඑක්සල් වර්ල්ඩ් හිම සංදර්ශනයඩයලොග් සමාජ වගකීම් සේවාවට ආසියානු විශිෂ්ටතා සම්මානයමහරගම ළමාරක්ෂක නිවාසයට තොරතුරු තාක්ෂණ විද්‍යාගාරයක්ටෙලිකොම් අන්තර්ජාතික ඇමතුම් ගාස්තු පහත හෙළයිඇසේ සුද ඉවත් කරන සැත්කම් 250කට ‘සෙලින්කෝ සරණින්’ මුදල්ඉගෙනුම දුබලතා සහිත සිසුනට ඩිප්ලෝමා පාඨමාලාවක්ටර්බයින් යන්ත‍්‍ර නිපැයුම් කම්හලක් අවිස්සාවේල්ලේඇවනිව් පොෂ් නව මෝස්තර රැසක්තොරතුරු තාක්ෂණ ආයතනයෙන් දුෂ්කර ගම්මාන වෙත අධ්‍යාපනයහේමාස් හොස්පිට්ල්ස් වෙත ඩයලොග් සන්නිවේදන විසැඳුම්වසරක් පාසා පැවැත්වෙන හිම සංදර්ශනය මෙවරත් 6 වෙනි වරට එක්සෙල් වර්ල්ඩ් හිදී පැවැත්වීමට කටයුතු සූදානම් කර ඇත.ජනවාරි 4 වන දින දක්වා එක්සෙල් වර්ල්ඩ් හි ඒ වෙනුවෙන් ම නිර්මාණය කොට ඇති ස්නෝ ඩෝම් හිදි හිම සංදර්ශනය පැවැත්වේ. මෙවර සංදර්ශනයේ තේමාව වී ඇත්තේ හිම පාරාදිසය වේ. සමාරම්භක උත්සවයේදී ළමයි ඉතා සතුටින් විනෝද වන අයුරුයි මේ.ඡායාරූප - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aj0812143</link>
    <topic>ඩයලොග් සමාජ වගකීම් සේවාවට ආසියානු විශිෂ්ටතා සම්මානය</topic>
    <author/>
    <content>රෙඩ් ලැන්ටන් උත්සවයෙන් නත්තල් සමය අරඹයිඑක්සල් වර්ල්ඩ් හිම සංදර්ශනයඩයලොග් සමාජ වගකීම් සේවාවට ආසියානු විශිෂ්ටතා සම්මානයමහරගම ළමාරක්ෂක නිවාසයට තොරතුරු තාක්ෂණ විද්‍යාගාරයක්ටෙලිකොම් අන්තර්ජාතික ඇමතුම් ගාස්තු පහත හෙළයිඇසේ සුද ඉවත් කරන සැත්කම් 250කට ‘සෙලින්කෝ සරණින්’ මුදල්ඉගෙනුම දුබලතා සහිත සිසුනට ඩිප්ලෝමා පාඨමාලාවක්ටර්බයින් යන්ත‍්‍ර නිපැයුම් කම්හලක් අවිස්සාවේල්ලේඇවනිව් පොෂ් නව මෝස්තර රැසක්තොරතුරු තාක්ෂණ ආයතනයෙන් දුෂ්කර ගම්මාන වෙත අධ්‍යාපනයහේමාස් හොස්පිට්ල්ස් වෙත ඩයලොග් සන්නිවේදන විසැඳුම්ඩයලොග් ටෙලිකොම් සමාගම විසින් රත්මලාන අඳ බිහිරි විද්‍යාලය වෙත පරිත්‍යාග කරනු ලැබූ ශී‍්‍ර ලංකාවේ ප‍්‍රථම ඩිජිටල් තාක්ෂණය සහිත ශ‍්‍රව්‍ය විද්‍යා මධ්‍යස්ථානයට ආසියානු සී.එස්.ආර්. විශිෂ්ටතා සම්මානය හිමි වී තිබේ.ඩයලොග් ටෙලිකොම් සමාගම වෙත මෙම සම්මානය හිමි වී ඇත්තේ ‘සෞඛ්‍ය ක්ෂේත‍්‍රය සඳහා කරන ලද සේවය’ අංශය යටතේය. රත්මලාන ශී‍්‍ර ලංකා අඳ බිහිරි විද්‍යාල පරිශ‍්‍රයේ ඉඳි කර ඇති මෙම ශ‍්‍රව්‍ය විද්‍යා මධ්‍යස්ථානය පසුගිය අවුරුද්දේ ජූනි මාසයේ විවෘත විය.ආසියානු සීඑස්ආර් විශිෂ්ටතා සම්මානය ආසියාවේ ආයතනික සමාජ වගකීම් සේවා අගයනු වස් ලබා දෙන ඉහළ පෙළේ සම්මානයකි.2008 වසරේදී ඩයලොග් ටෙලිකොම් සමාගම වෙත මේ සම්මානය ලැබුණේ රටවල් 15 ක සමාගම් 120 ක් විසින් ඉදිරිපත් කරන ලද අයදුම්පත් 170 ක් අතරිනි.ආසියානු සීඑස්ආර් විශිෂ්ටතා සම්මානය දිනා ගැනීමට පාදක වූ රත්මලාන ශ‍්‍රව්‍ය විද්‍යා මධ්‍යස්ථානය නවීනතම උපකරණ අඩංගු සායනයකින් යුක්තය. ශ‍්‍රව්‍යාබාධිතයන් සඳහා විවිධ පරාසයක විහිදුණු වෙද්‍ය පරීක්ෂණ මෙහිදී සිදු කළ හැකිය. ශ‍්‍රව්‍යාබාධිතයන් සඳහා වන කථන චිකිත්සා ප‍්‍රතිකාර මෙන්ම ඔවුන් සඳහා උපදේශනාත්මක සේවා ලබා දීම ද මෙහිදී සිදු කෙරේ.එපමණක් ද නොව ශ‍්‍රව්‍යාධාර උපකරණ අලුත් වැඩියා කිරීමේ ඒකකයක් ද මීට අනුබද්ධව කි‍්‍රයාත්මක වේ. මෙම ශ‍්‍රව්‍ය විද්‍යා මධ්‍යස්ථානය ඉහළ වෘත්තිමය සුදුසුකම් සහිත කාර්ය මණ්ඩලයක සේවාව ලබන අතර ශ‍්‍රව්‍යාබාධ හඳුනා ගැනීම සඳහා අති නවීන පහසුකම් සහ සේවාවන් සහිතය. ශ‍්‍රවණ ආබාධවලින් පෙලෙන දරුවන් මුල් කාලයේ ම හඳුනා ගැනීමේ පහසුකම් මෙන්ම පශ්චාත් රෝග විනිශ්චය සේවාවන් ද මෙහිදී ලබා ගත හැකිය.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aj0812144</link>
    <topic>මහරගම ළමාරක්ෂක නිවාසයට තොරතුරු තාක්ෂණ විද්‍යාගාරයක්</topic>
    <author/>
    <content>රෙඩ් ලැන්ටන් උත්සවයෙන් නත්තල් සමය අරඹයිඑක්සල් වර්ල්ඩ් හිම සංදර්ශනයඩයලොග් සමාජ වගකීම් සේවාවට ආසියානු විශිෂ්ටතා සම්මානයමහරගම ළමාරක්ෂක නිවාසයට තොරතුරු තාක්ෂණ විද්‍යාගාරයක්ටෙලිකොම් අන්තර්ජාතික ඇමතුම් ගාස්තු පහත හෙළයිඇසේ සුද ඉවත් කරන සැත්කම් 250කට ‘සෙලින්කෝ සරණින්’ මුදල්ඉගෙනුම දුබලතා සහිත සිසුනට ඩිප්ලෝමා පාඨමාලාවක්ටර්බයින් යන්ත‍්‍ර නිපැයුම් කම්හලක් අවිස්සාවේල්ලේඇවනිව් පොෂ් නව මෝස්තර රැසක්තොරතුරු තාක්ෂණ ආයතනයෙන් දුෂ්කර ගම්මාන වෙත අධ්‍යාපනයහේමාස් හොස්පිට්ල්ස් වෙත ඩයලොග් සන්නිවේදන විසැඳුම්ළමාරක්ෂක සමාජයේ ළමයින් තොරතුරු තාක්ෂණ විද්‍යාගාරයේදී . ඡායාරූපය - විමල් කරුණාතිලකතොරතුරු තාක්ෂණ උපදේශකත්වය, තාක්ෂණ ප‍්‍රතිෂ්ඨාපනය හා පිටස්තර භාවිතා සේවා සපයන ප‍්‍රමුඛතම තොරතුරු තාක්ෂණ සමාගමක් වන වර්ටුසා කෝපරේෂන්, පසුගියදා මහරගම පිහිටි ලංකා ළමාරක්ෂණ සමාජයේ පිරිමි නිවාසයට තොරතුරු තාක්ෂණ විද්‍යාගාරයක් පිරිනැමීය.වර්ටූසා සමාගමේ කාර්ය මණ්ඩලයේ පූර්ණ දායකත්වය යටතේ සිදුකළ මෙම ව්‍යාපෘතියට, තොරතුරු තාක්ෂණ විද්‍යාගාරයක් පිහිටුවීම හා තොරතුරු තාක්ෂණයට අදාළ ග‍්‍රන්ථ, ගෘහභාණ්ඩ, මූල්‍යමය සහයෝගය හා එම පිරිමි නිවාසයේ දරුවන්ට පුහුණුව ලබාදීම ද අයත් වේ. එයට අමතරව විද්‍යාගාර පරිපාලකයන් දෙදෙනෙකුට පුහුණුව ද ලබාදෙනු ඇත.වර්ටුසා කෝපරේෂන් හි උප සභාපති, ෂනිල් ප‍්‍රනාන්දු පැවසුවේ ‘මෙම පිරිමි නිවාසයේ දරුවන් තුළ පිබිදෙන හැකියාවක් හා දක්ෂතා තිබෙනවා. ;ලාව වේගයෙන් ම වර්ධනය වන ව්‍යාපාරික ක්ෂේත‍්‍රය හැදෑරීමට අවස්ථාවක් දිය යුතු යැයි මට සිතුණා. මෙහි සිටින සෑම දරුවෙකුටම තොරතුරු තාක්ෂණය හැදෑරීම තුළින් තම අනාගතය සාර්ථක කර ගැනුමට නව මාවතක් හෙළි පෙහෙළි කර ගැනුමට දොරටු විවර වුණා” යන්නය.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aj0812145</link>
    <topic>ටෙලිකොම් අන්තර්ජාතික ඇමතුම් ගාස්තු පහත හෙළයි</topic>
    <author/>
    <content>රෙඩ් ලැන්ටන් උත්සවයෙන් නත්තල් සමය අරඹයිඑක්සල් වර්ල්ඩ් හිම සංදර්ශනයඩයලොග් සමාජ වගකීම් සේවාවට ආසියානු විශිෂ්ටතා සම්මානයමහරගම ළමාරක්ෂක නිවාසයට තොරතුරු තාක්ෂණ විද්‍යාගාරයක්ටෙලිකොම් අන්තර්ජාතික ඇමතුම් ගාස්තු පහත හෙළයිඇසේ සුද ඉවත් කරන සැත්කම් 250කට ‘සෙලින්කෝ සරණින්’ මුදල්ඉගෙනුම දුබලතා සහිත සිසුනට ඩිප්ලෝමා පාඨමාලාවක්ටර්බයින් යන්ත‍්‍ර නිපැයුම් කම්හලක් අවිස්සාවේල්ලේඇවනිව් පොෂ් නව මෝස්තර රැසක්තොරතුරු තාක්ෂණ ආයතනයෙන් දුෂ්කර ගම්මාන වෙත අධ්‍යාපනයහේමාස් හොස්පිට්ල්ස් වෙත ඩයලොග් සන්නිවේදන විසැඳුම්ශ‍්‍රී ලංකා ටෙලිකොම් සමාගම දිවයින පුරා සිටින සිය වටිනා පාරිභෝගිකයන් වෙනුවෙන් ඍජු ජාත්‍යන්තර ඇමතුම් ගාස්තු පහත හෙළයි. ලොව පුරා සන්නිවේදන කි‍්‍රයාකරුවන් 225 කට වැඩි සංඛ්‍යාවක් සමඟ සම්බන්ධතා පවත්වමින් ශ‍්‍රී ලංකා ටෙලිකොම් ජාත්‍යන්තර ඇමතුම් සේවාවන් මඟින් ලොව වැඩිම රටවල් සංඛ්‍යාවකට සබඳතාවය ලබාදෙයි.කැනඩාව, සිංගප්පූරුව, චීනය, මැලේසියාව සහ හොංකොං ආදී රටවලට අඩුම ඇමතුම් ගාස්තුව වන මිනිත්තුවකට රු. 10 ක ගාස්තුව අය කෙරෙන අතර සියලුම සාක් කලාපීය රටවල් සඳහා ජාත්‍යන්තර ඇමතුම් ගාස්තුව මිනිත්තුවකට රු. 15 ක් දක්වා අඩු කර ඇත.ශ‍්‍රී ලංකා ටෙලිකොම් ජාත්‍යන්තර ඇමතුම් සේවාව ව්‍යාපාර, පොදු සේවා, සහ සමාජීය සම්බන්ධතා සඳහා සන්නිවේදනය මෙන් ම සංක‍්‍රමණික සේවකයන්ගේ හා ඔවුන්ගේ ආදරණීයයන්ගේ ද සියලුම සන්නිවේදන අවශ්‍යතා සපුරාලීම සඳහා නිර්මාණය වී ඇත.මෙම ගාස්තු පහත හෙළීමත් සමඟම ගුණාත්මක බව, විශ්වාසදායි බව හා අඩු ගාස්තු ඔස්සේ සබඳතා ලබාදීම යනාදියෙන් එම ප‍්‍රජාවගේ හැකියාවන් වැඩි දියුණු කිරීමට ශ‍්‍රී ලංකා ටෙලිකොම් සමාගමට හැකියාව ලැබී ඇත.සමාගමේ මෙම තීරණයත් සමඟම ශ‍්‍රී ලංකාවේ හෝ වෙනත් රටවල සිටින ඥාතීන්, පවුලේ සාමාජිකයන් සහ ව්‍යාපාරික ප‍්‍රජාව අතර අන්තර් සබඳතාවය වැඩිදියුණු කර ගැනීම සඳහා පාරිභෝගිකයන්ට පිරිමැසුම්දායි මෙන්ම පහසුදායි බවක් ඇති වනු ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aj0812146</link>
    <topic>ඇසේ සුද ඉවත් කරන සැත්කම් 250කට ‘සෙලින්කෝ සරණින්’ මුදල්</topic>
    <author/>
    <content>රෙඩ් ලැන්ටන් උත්සවයෙන් නත්තල් සමය අරඹයිඑක්සල් වර්ල්ඩ් හිම සංදර්ශනයඩයලොග් සමාජ වගකීම් සේවාවට ආසියානු විශිෂ්ටතා සම්මානයමහරගම ළමාරක්ෂක නිවාසයට තොරතුරු තාක්ෂණ විද්‍යාගාරයක්ටෙලිකොම් අන්තර්ජාතික ඇමතුම් ගාස්තු පහත හෙළයිඇසේ සුද ඉවත් කරන සැත්කම් 250කට ‘සෙලින්කෝ සරණින්’ මුදල්ඉගෙනුම දුබලතා සහිත සිසුනට ඩිප්ලෝමා පාඨමාලාවක්ටර්බයින් යන්ත‍්‍ර නිපැයුම් කම්හලක් අවිස්සාවේල්ලේඇවනිව් පොෂ් නව මෝස්තර රැසක්තොරතුරු තාක්ෂණ ආයතනයෙන් දුෂ්කර ගම්මාන වෙත අධ්‍යාපනයහේමාස් හොස්පිට්ල්ස් වෙත ඩයලොග් සන්නිවේදන විසැඳුම්ඇසේ සුද ඉවත් කිරීම සඳහා අදාළ ලියවිලි ආරක්ෂක අංශයන්හි නිලධාරීන්ගේ මවුපියන් වෙත ප‍්‍රදානය කරන ආචාර්ය ලලිත් කොතලාවල මහතාසෙලින්කෝ සමූහ ව්‍යාපාරයේ සභාපති දේශමාන්‍ය ආචාර්ය ලලිත් කොතලාවල මහතා ගේ 70 වැනි ජන්ම දිනය වෙනුවෙන් මෙවර සෙලින්කෝ සරණ අරමුදල තෝරාගෙන තිබුණේ ආරක්ෂක අංශයන් හි නිලධාරීන්ය.ති‍්‍රවිධ හමුදාව, පොලීසිය, සිවිල් ආරක්ෂක අංශය යන අංශයන් වෙත අවධානය යොමු කරමින් ඔවුන්ගේ මවුපියන් වෙනුවෙන් සෙලින්කෝ සරණ රන් මාපිය උපහාර’ වැඩසටහන සංවිධානය කර තිබිණි.ආචාර්ය ලලිත් කොතලාවල මහතා ගේ හැත්තෑ වැනි ජන්ම දිනය වෙනුවෙන් සෙලින්කෝ ගෝල්ඩන් කී අක්ෂි සහ උගුර, කන, නාසය පිළිබඳ රෝහලේ දී මෙකී තෝරාගත් මවුපියන් 250 ක ගේ ඇසේ සුද ඉවත් කිරීමේ ශල්‍යකර්ම නොමිලේ සිදු කර දීම මෙම වැඩසටහනේ අරමුණ වී තිබිණි.අදාළ සැත්කම් සඳහා ලේඛන බාරදීම ආචාර්ය කොතලාවල මහතා ගේ ප‍්‍රදානත්වයෙන් බණ්ඩාරනායක අනුස්මරණ ජාත්‍යන්තර සම්මන්ත‍්‍රණ ශාලා පරිශ‍්‍රයේ දී සිදු විය.එම අවස්ථාවට ශී‍්‍ර ලංකා නාවික හමුදාවේ කොමදෝරු ඒ.ආර්. ඩයස්, ශී‍්‍ර ලංකා යුද හමුදා සේවා වනිතා ඒකකයේ සභාපති අනෝමා ෆොන්සේකා, ගුවන් හමුදා සේවා වනිතා ඒකකයේ නෙළුම් ගුණතිලක, ශී‍්‍ර ලංකා පොලීසිය නියෝජනය කරමින් නියෝජ්‍ය පොලිස්පතිතුමාගේ මැතිනිය බාලසූරිය මැතිනිය, සිවිල් ආරක්ෂක සේවා වනිතා ඒකකයේ සභාපති හේමන්ති වීරසේකර යන මහත්ම මහත්මීන්, සෙලින්කෝ සරණ අරමුදලේ විධායක අධ්‍යක්ෂ කි‍්‍රසාන්ත පෙරේරා මහතා ඇතුළු නිලධාරීහු පිරිස් ද සහභාගි වූහ.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aj0812147</link>
    <topic>ඉගෙනුම දුබලතා සහිත සිසුනට ඩිප්ලෝමා පාඨමාලාවක්</topic>
    <author>- සාගරිකා</author>
    <content>රෙඩ් ලැන්ටන් උත්සවයෙන් නත්තල් සමය අරඹයිඑක්සල් වර්ල්ඩ් හිම සංදර්ශනයඩයලොග් සමාජ වගකීම් සේවාවට ආසියානු විශිෂ්ටතා සම්මානයමහරගම ළමාරක්ෂක නිවාසයට තොරතුරු තාක්ෂණ විද්‍යාගාරයක්ටෙලිකොම් අන්තර්ජාතික ඇමතුම් ගාස්තු පහත හෙළයිඇසේ සුද ඉවත් කරන සැත්කම් 250කට ‘සෙලින්කෝ සරණින්’ මුදල්ඉගෙනුම දුබලතා සහිත සිසුනට ඩිප්ලෝමා පාඨමාලාවක්ටර්බයින් යන්ත‍්‍ර නිපැයුම් කම්හලක් අවිස්සාවේල්ලේඇවනිව් පොෂ් නව මෝස්තර රැසක්තොරතුරු තාක්ෂණ ආයතනයෙන් දුෂ්කර ගම්මාන වෙත අධ්‍යාපනයහේමාස් හොස්පිට්ල්ස් වෙත ඩයලොග් සන්නිවේදන විසැඳුම්කොළඹ කාන්තා විද්‍යාලයේ වෘත්තීය පුහුණු අංශය මගින් ඉගෙනුම් දුබලතා සහිත සිසුන්ට ඉගැන්වීම පිළිබඳ ඩිප්ලෝමා පාඨමාලාවක් අරඹා ඇත. විද්‍යුත් පරිගණක පාඨමාලාවක් වන මේ පාඨමාලාව සඳහා ආසියානු සංවර්ධන බැංකුව අනුග‍්‍රහය දක්වයි.උසස් අධ්‍යාපන අමාත්‍යාංශය හා ආසියානු සංවර්ධන බැංකුව එක්ව 2003 වසරේදි වෘත්තීය හා උසස් අධ්‍යාපනය වැඩි පිරිසකට ලබාදීම සඳහා අන්තර්ජාලය උපයෝගී කර ගෙන දුරස්ථ අධ්‍යාපනය වැඩි දියුණු කිරීමේ වැඩපිළිවෙළක් අරඹන ලදී.ඒ මගින් අරඹන ලද පරිගණක මධ්‍යස්ථාන දැනට මඩකලපුව, අනුරාධපුර, මහනුවර, කුරුණෑගල, මයියංගනය, කොළඹ හා අම්බලන්ගොඩ යන ප‍්‍රදේශවල විවෘත විශ්වවිද්‍යාලවලට යාබදව පිහිටා ඇත.- සාගරිකා</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aj0812148</link>
    <topic>ටර්බයින් යන්ත‍්‍ර නිපැයුම් කම්හලක් අවිස්සාවේල්ලේ</topic>
    <author/>
    <content>රෙඩ් ලැන්ටන් උත්සවයෙන් නත්තල් සමය අරඹයිඑක්සල් වර්ල්ඩ් හිම සංදර්ශනයඩයලොග් සමාජ වගකීම් සේවාවට ආසියානු විශිෂ්ටතා සම්මානයමහරගම ළමාරක්ෂක නිවාසයට තොරතුරු තාක්ෂණ විද්‍යාගාරයක්ටෙලිකොම් අන්තර්ජාතික ඇමතුම් ගාස්තු පහත හෙළයිඇසේ සුද ඉවත් කරන සැත්කම් 250කට ‘සෙලින්කෝ සරණින්’ මුදල්ඉගෙනුම දුබලතා සහිත සිසුනට ඩිප්ලෝමා පාඨමාලාවක්ටර්බයින් යන්ත‍්‍ර නිපැයුම් කම්හලක් අවිස්සාවේල්ලේඇවනිව් පොෂ් නව මෝස්තර රැසක්තොරතුරු තාක්ෂණ ආයතනයෙන් දුෂ්කර ගම්මාන වෙත අධ්‍යාපනයහේමාස් හොස්පිට්ල්ස් වෙත ඩයලොග් සන්නිවේදන විසැඳුම්ආයෝජන මණ්ඩල සභාපති ධම්මික පෙරේරා මහතා නිල වශයෙන් නිෂ්පාදන කම්හල විවෘත කළ අවස්ථාව. ප‍්‍රදීප් සුමනසේකර මහතා ද ඡායාරූපයේ වෙයි.ශී‍්‍ර ලංකාවේ ප‍්‍රථම ජල විදුලි උත්පාදන ටර්බයින් යන්ත‍්‍ර නිෂ්පාදන කම්හල පසුගියදා අවිස්සාවේල්ල තල්දූවේදී ශී‍්‍ර ලංකා ආයෝජන මණ්ඩලයේ සභාපති ධම්මික පෙරේරා මහතා අතින් විවෘත විය.වී.එස් ටර්බෝ නම් වන මේ සමාගම රුපියල් මිලියන 120 ක ආයෝජන ව්‍යාපෘතියකි. ප‍්‍රභාත් සුමනසේකර මහතා සමාගමේ අධ්‍යක්‍ෂ ජෙනරාල් ලෙස ද බි‍්‍රතාන්‍ය සහ ජර්මානු ජාතික ඉන්ජිනේරු කණ්ඩායමක් තාක්‍ෂණික මෙහෙයුම් අංශය බාරව ද කටයුතු කරයි.ප‍්‍රදේශයේ තරුණයන් 87 දෙනෙකුට රැකියා අවස්ථා උදාවී තිබේ. ජර්මානු තාක්‍ෂණය ඇසුරෙන් නිපැදවෙන වී.එස්. ටර්බයින් යන්ත‍්‍රවල විදුලි උත්පාදක කොටස් ජර්මනියේ ද යන්ත‍්‍රවල බාහිර ආවරණය මෙරටදී ද නිෂ්පාදනය කැරේ.දැනටමත් උගන්ඩාවේ මෙම ටර්බයින් යන්ත‍්‍ර උපයෝගී කරගෙන ව්‍යාපෘති කි‍්‍රයාත්මක කැරේ. ඉන්දියාව ඇතුළු තවත් රටවල් පහකින් ටර්බයින් යන්ත‍්‍ර සඳහා ඇණැවුම් ලැබී ඇතැයි ප‍්‍රදීප් සුමනසේකර මහතා පවසයි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aj0812149</link>
    <topic>ඇවනිව් පොෂ් නව මෝස්තර රැසක්</topic>
    <author/>
    <content>රෙඩ් ලැන්ටන් උත්සවයෙන් නත්තල් සමය අරඹයිඑක්සල් වර්ල්ඩ් හිම සංදර්ශනයඩයලොග් සමාජ වගකීම් සේවාවට ආසියානු විශිෂ්ටතා සම්මානයමහරගම ළමාරක්ෂක නිවාසයට තොරතුරු තාක්ෂණ විද්‍යාගාරයක්ටෙලිකොම් අන්තර්ජාතික ඇමතුම් ගාස්තු පහත හෙළයිඇසේ සුද ඉවත් කරන සැත්කම් 250කට ‘සෙලින්කෝ සරණින්’ මුදල්ඉගෙනුම දුබලතා සහිත සිසුනට ඩිප්ලෝමා පාඨමාලාවක්ටර්බයින් යන්ත‍්‍ර නිපැයුම් කම්හලක් අවිස්සාවේල්ලේඇවනිව් පොෂ් නව මෝස්තර රැසක්තොරතුරු තාක්ෂණ ආයතනයෙන් දුෂ්කර ගම්මාන වෙත අධ්‍යාපනයහේමාස් හොස්පිට්ල්ස් වෙත ඩයලොග් සන්නිවේදන විසැඳුම්ඇවනිව් පොෂ් පෞද්ගලික සමාගම නව මෝස්තර රැසක් වෙළෙඳ පොළට හඳුන්වා දෙයි වසර 20 කට අධික කාලයක් සෝෆා නිෂ්පාදනයේ හා විකිණීමේ ඇති පළපුරුද්ද මත විවිධ මෝස්තර 75 කට අධික ප‍්‍රමාණයක් නිමවා ඇත.නුගේගොඩ ස්ටැන්ලි තිලකරත්න මාවතේ පිහිටි ප‍්‍රධාන ප‍්‍රදර්ශනාගාරයට අමතරව උසස් සේවාවක් පාරිභෝගිකයාට ලබාදීමේ අරමුණෙන් ප‍්‍රදර්ශන දෙකක් ද පවත්වාගෙන යයි.පාරිභෝගිකයාට අවශ්‍ය නම් තමා ඇණවුම් කළ සෝපාව නිපදවෙන ආකාරය නිෂ්පාදනාගාරයට පැමිණීමෙන් මුල සිටම බලාගත හැකිය.අන්තර්ජාලය මගින් ලෝකයේ වෙනස් වන නවීන මෝස්තර ඇමෙරිකාව සහ යුරෝපා රටවලින් ලබාගෙන සැමවිටම නව මෝස්තර ඉදිරිපත් කිරීම ඇවනිව් පොෂ් ආයතනයේ විශේෂත්වයයි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aj08121410</link>
    <topic>තොරතුරු තාක්ෂණ ආයතනයෙන් දුෂ්කර ගම්මාන වෙත අධ්‍යාපනය</topic>
    <author/>
    <content>රෙඩ් ලැන්ටන් උත්සවයෙන් නත්තල් සමය අරඹයිඑක්සල් වර්ල්ඩ් හිම සංදර්ශනයඩයලොග් සමාජ වගකීම් සේවාවට ආසියානු විශිෂ්ටතා සම්මානයමහරගම ළමාරක්ෂක නිවාසයට තොරතුරු තාක්ෂණ විද්‍යාගාරයක්ටෙලිකොම් අන්තර්ජාතික ඇමතුම් ගාස්තු පහත හෙළයිඇසේ සුද ඉවත් කරන සැත්කම් 250කට ‘සෙලින්කෝ සරණින්’ මුදල්ඉගෙනුම දුබලතා සහිත සිසුනට ඩිප්ලෝමා පාඨමාලාවක්ටර්බයින් යන්ත‍්‍ර නිපැයුම් කම්හලක් අවිස්සාවේල්ලේඇවනිව් පොෂ් නව මෝස්තර රැසක්තොරතුරු තාක්ෂණ ආයතනයෙන් දුෂ්කර ගම්මාන වෙත අධ්‍යාපනයහේමාස් හොස්පිට්ල්ස් වෙත ඩයලොග් සන්නිවේදන විසැඳුම්ශ‍්‍රී ලංකා තොරතුරු තාක්ෂණ ආයතනය තම ආයතනික සමාජ වගකීම් වැඩසටහන ලෙසින්, ඌව පළාතේ බදුල්ල දිස්ති‍්‍රක්කයේ දුෂ්කර ගම්මානයක් වන මීගහකිවුලේ, කැටවත්තේ මොරහැල විද්‍යාලයට තොරතුරු තාක්ෂණ පහසුකම් සපයනු ඇත. ඒ අනුව එම විදුහලේ ශිෂ්‍යයන් හා ගම්වැසියන්ට අතිනූතන පරිගණක භාවිතයට අවස්ථාව උදාවනු ඇත.ආයතනික සමාජ වගකීම් වැඩසටහන යටතේ ආයතනය, තොරතුරු සන්නිවේදන තාක්ෂණ මධ්‍යස්ථාන 2 ක් පිහිටුවන අතර, එයින් එකක් මොරහැල විදුහලෙහි හා අනෙක ඒ අසල වූ විහාරස්ථානය තුළ ද පිහිටවනු ඇත. මෙම මධ්‍යස්ථානවලට ප‍්‍රවේශවීම පහසුවීමට මුලින් ම ආයතනය විසින් මීටර් 300 ක මාවතක් සැකසීම සිදුකෙරේ. එයින් පසුව තොරතුරු තාක්ෂණ මධ්‍යස්ථාන දෙකෙහි තොරතුරු තාක්ෂණ යටිතල පහසුකම් වැඩි දියුණු කිරීමක් සිදුකෙරෙනු ඇත.තොරතුරු තාක්ෂණ මධ්‍යස්ථාන 2 ජාලගත කිරීමෙන් එහි ඇති නිවාස 210 න් අවම වශයෙන් 25% කටවත් ලැප්ටොප් පරිගණක ආධාරයෙන් අන්තර්ජාලයට සම්බන්ධවීමේ අවස්ථාව උදාවේ.ශ‍්‍රී ලංකා තොරතුරු තාක්ෂණ ආයතනයේ සභාපති මහාචාර්ය සැමි කරුණාරත්න මහතා පැවසුවේ “ශිෂ්‍යයන්ට අතිනූතන අධ්‍යාපන ක‍්‍රමවේද සැපයීම සම්බන්ධයෙන් අප බොහෝ ආඩම්බරයට පත්වෙනවා. අප ආයතනය මෙරට පුරෝගාමී සේම, ප‍්‍රමුඛතම තොරතුරු තාක්ෂණික උපාධි සපයන ආයතනයයි.දැන් අපේ ත්‍යාගවන්ත දෑත් සාමාන්‍යයෙන් නූතන තාක්ෂණයට නිරාවරණය නොවන, අවම පහසුකම් සහිත පරිසරයන් හි වෙසෙන ග‍්‍රාමීය තරුණ තරුණියන්ට තොරතුරු සන්නිවේදන තාක්ෂණය ලබාදීමට දිගු කර තිබෙනවා” යන්නය.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aj08121411</link>
    <topic>හේමාස් හොස්පිට්ල්ස් වෙත ඩයලොග් සන්නිවේදන විසැඳුම්</topic>
    <author/>
    <content>රෙඩ් ලැන්ටන් උත්සවයෙන් නත්තල් සමය අරඹයිඑක්සල් වර්ල්ඩ් හිම සංදර්ශනයඩයලොග් සමාජ වගකීම් සේවාවට ආසියානු විශිෂ්ටතා සම්මානයමහරගම ළමාරක්ෂක නිවාසයට තොරතුරු තාක්ෂණ විද්‍යාගාරයක්ටෙලිකොම් අන්තර්ජාතික ඇමතුම් ගාස්තු පහත හෙළයිඇසේ සුද ඉවත් කරන සැත්කම් 250කට ‘සෙලින්කෝ සරණින්’ මුදල්ඉගෙනුම දුබලතා සහිත සිසුනට ඩිප්ලෝමා පාඨමාලාවක්ටර්බයින් යන්ත‍්‍ර නිපැයුම් කම්හලක් අවිස්සාවේල්ලේඇවනිව් පොෂ් නව මෝස්තර රැසක්තොරතුරු තාක්ෂණ ආයතනයෙන් දුෂ්කර ගම්මාන වෙත අධ්‍යාපනයහේමාස් හොස්පිට්ල්ස් වෙත ඩයලොග් සන්නිවේදන විසැඳුම්ඩයලොග් බ්‍රෝඩ්බෑන්ඩ් නෙට්වර්ක්ස් සමාගමෙහි අනුබද්ධ ව්‍යාපාර අංශයක් වන ඩයලොග් එන්ටප‍්‍රයිස්, පසුගිය දා හේමාස් හොස්පිට්ල්ස් පුද්ගලික සමාගමෙහි සියලු සෞඛ්‍ය සේවා මෙහෙයුම් සඳහා අවශ්‍ය වන පූර්ණ සන්නිවේදන විසඳුම් සැපයුම්කරු ලෙස ගිවිසුමකට එළැඹිණි.නව තාක්ෂණය යොදා ගැනීම මගින් වත්තල පිහිටි හේමාස් හොස්පිට්ල්ස් සමාගම සෞඛ්‍ය කටයුතු ක්ෂේත‍්‍රයේ සෞඛ්‍ය සේවා සන්නිවේදන කටයුතු විප්ලවීය වෙනසකට ලක්කරනු ඇතැයි අපේක්ෂා කෙරේ.“නව තාක්ෂණය මත පදනම් වූ නූතන සන්නිවේදන විසඳුම් ලබාගැනීමේදී අපගේ සේවාලාභීන් ඩයලොග් එන්ටප‍්‍රයිස් පිළිබඳව පූර්ණ විශ්වාසය තබා තිබෙනවා.අප සමාගම ආරම්භයේ පටන්ම සේවාලාභීන් වෙත සුපිරි සන්නිවේදන විසඳුම් ලබාදීමට කටයුතු කර තිබෙනවා. එහි තවත් ඉදිරි පියවරක් ලෙස හේමාස් හොස්පිට්ල්ස් වෙත පූර්ණ සන්නිවේදන විසඳුම් ලබාදීමට හැකිවීම ගැන අපි ඉතාම සතුටට පත්වෙනවා.අද දින එළැඹුණු මෙම ගිවිසුම අප සමාගම් දෙකටම සාර්ථකත්වය අත්කර දෙනු ඇති බව මගේ විශ්වාසයයි.” යැයි ඩයලොග් බ්‍රෝඩ්බෑන්ඩ් නෙට්වර්ක්ස්හි ප‍්‍රධාන විධායක නිලධාරී කාවන් රත්නායක මහතා පැවැසීය.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>14</day>
    </date>
    <link>http://www.silumina.lk/2008/12/14/_art.asp?fn=aw0812141</link>
    <topic>පරුෂ වදන් නිසා මේ ආත්මයේදී ම</topic>
    <author>මතුගම මහින්ද විජේතිලක</author>
    <content>පරුෂ වදන් නිසා මේ ආත්මයේදී ම දඬුවම් විඳි කතක් (පියවි ඇසින් ඔබ්බට)ග‍්‍රහයන්ගේ ගමන් චක‍්‍රයට අනුව කාල පරිච්ඡේදයෙන් පරිච්ඡේදයට මිනිසාට සුබ පල හා අසුබ පල වශයෙන් යෙදේ. ඡ්‍යොතීර්වේදයට අනුව පැහැදිලි කරන්නේ මේ පූර්ව කර්ම විපාකය.මේ භවයේ හෝ පූර්ව භවයන්හිදී කරනු ලැබු බරපතළ පාප කර්ම සියල්ල බෝධි පූජා තබා අහෝසි කරන්නට සමහරු උත්සාහ කරති. බරපතළ අකුසල කර්ම විපාක යටපත් කරන්නට ඒ මට්ටමේ ම බරපතළ කුසල කර්ම දහ දොළොස් ගුණයකින් සිදු කළ යුතු ය.මේ ලිපි පෙළ කියවන සමහරු තමන් ගේ දුක් ගැහැට විසඳ්‍ර ගැනීම සඳහා අපෙන් පිළිවෙත් විමසති.“අනේ! බලන්න අපි බුද්ධාගමේ හැටියට ජීවත් වෙනවා. උදේ හවස පන්සිල් ගන්නවා. ඒත් අපට තියෙන කරදර අඩු නොවෙන කොට බුද්ධාගමත් එපා වෙනවා” යි සමහරු කියති.“ඔව්! ඔබ තුමා උදේ හවස පන්සිල් ගත්ත එක ඇත්ත. ඒත් පන්සිල් රකිනවාදැ”යි අප අසන විට “හැන්දෑවට ඉතින් බොහොම පොඩ්ඩක් පාවිච්චි කරනවා” යැයි සුරාමේරය ගැන කියති.සමහර උපාසිකාවන් කියන්නේ “අපේ ගෙදර අය පන්සිල් ගන්නවා. මල් පහන් පුදනවා” යැයි කියා ය. සුරාමේරය ගැන අසන විට “මහත්තයා බොහෝ ම ඩිංගක් ගන්නවා” යැයි නම්බුවට කියති.මේ බොහෝ ම ඩිංගක් ගන්නා බව කියන මහත්තුරු බීමත්ව මේ උන්දැලාට තඩිබාන වාර අනන්තය. නිවසේ බඩු මුට්ටු පිඟන් කෝප්ප පියාසර කරන වාර අනන්තය.මේ උපාසකම්මලා මෙසේ කියමින් උන්දැලා ද පස්වැනි සිල් පදය කඩන්නට අනුබල දෙනවා මදිවාට මහ එකා බීගෙන එන විට “ බයිට් එක” ද සකස් කැර තබති. නම්බුවට බොරු කියා හතරවැනි සිල් පදය ද කඩා ගනිති.භාවනායෝගීන්ට හානිකර බරපතළ ම පාපය වාග් අසංවරය යි. ආරණ්‍ය ගත වූ, සූන්‍යාගාර ගත වූ භාවනායෝගියා අතින් පළමුවැනි, දෙවැනි, තුන්වැනි, හා පස්වැනි සිල් පද නොකැඩෙති.එහෙත් මුසාවාදය, පරුෂා වාචා, පිසුණා වාචා, සම්පප්පලාපා, යන වාග් අසංවරයන් සඳහා බොහෝ ඉඩකඩ ඇත. සමහරු “අනේ! අපේ ස්වාමීන් වහන්සේ නම් සෝවාන් වෙලා ය, රහත් වෙලා” යැයි නොකියා කියන අතර අනිකුත් භික්ෂුන් වහන්සේ ගේ දොස් කියති. ගරහති, අඩුපාඩු සොයති.මෙවැනි කාන්තාවක් පසුගිය දා අපට මුණ ගැසිණි. ඇය තරුණ විධායක නිලධාරිනියකි. ඇය මුහුණ පා ඇත්තේ ඉතා දුක්ඛිත කර්ම විපාකයකට ය. ඇය බැලු බැල්මට ඉතා ම සුරූපී ය. ඇගේ පියකරු මුව මඬල ඒ තරමට ම සුන්දරය. අත් දිග සැට්ටයකින් හා සාරියකින් ඇය සැරසී සිටියා ය. ඇගේ කතාව මෙසේ ය.“මහත්මයා! මම මිනිස්සුන්ට කොයි තරම් උදව් කරනවා ද? ඉගෙන ගන්නා ළමයින්ට පොත් පත් අරන් දී කොයි තරම් උදව් කරනවා ද? ඒත් උන්ට ඒක ටික දවසකින් මතක නෑ.හරිම නැහැදිච්ච බලු මිනිස්සු” ඇය ඇය ම උදව් කළ අයට බැණ වදිති. “නෑදයින්ට මම කොයි තරම් උදව් කර තියෙනවා ද? උන්ට දෙනකම් හොඳයි. ඊට පස්සෙ මතක නෑ. කිසිම කෙළෙහි ගුණයක් නැති පාහර හැත්ත.” තමන් ම උදව් කළ නැදෑයින්ට ඇය ම බැණ වදී.“හරි හරි දැන් ඒ බාහිර දේවල් අමතක කැර ඔබ තුමිය ගේ ප‍්‍රශ්නය ගැන කතා කරමු” යි මම ඇගේ ගලා එන වාග් ප‍්‍රහාරය වෙන අතකට හරවන්නට පියවර ගතිමි.“ඔව්! මහත්තයා! බලන්න මම කොච්චර ලස්සනද? මගේ මුහුණ කොයි තරම් ලස්සන ද?”“ඔව්! නෝනා මහත්මයා! ඇත්තට ම ඔබ තුමිය ලස්සනයි. සුන්දරයි. ප‍්‍රසන්නයි. ඕක තමයි පින කියන්නේ” යි මම කීවෙමි. ඇගේ මුහුණටම මා පූච්චානමට කීවා නොවේ. ඇය ඒ තරමට ම ලස්සනය.“ඔව්! මහත්මයා! මම ලස්සනයි. ඒ මුහුණෙන් පෙනෙන හැටි. ඒත් මහත්මයා! මම හරිම කාලකන්නි ගැහැනියක්. ඔය ලස්සන තියෙන්නේ මුහුණේ විතරයි. මම මේ කර පියවපු අත් දිග හැට්ටයක් ඇඳලා ඉන්නේ මගේ බෙල්ලෙන් පහළ මුළු ශරීරයම කසලා කසලා ගොරෝසු වෙලා.මම පොතුකබර රෝගය වැළඳුණු ගැහැනියක්. මේ බලන්න” යැයි සාරි පොට මඳක් දණ අසලට ඔසවා දෙපා පෙන්නුවාය. ඇත්තට ම කබරගොයා ඇගේ දෙපාවලට වඩා ලස්සනය. ඇය හඬන්නට ගත්තා ය.“නෝනා මහත්මයා හඬා වැලපී වැඩක් නැහැ. අපි ප‍්‍රතිකාරයක් හොයමු” යැයි මම කීවෙමි. “මොන ප‍්‍රතිකාර ද මහත්තයා. ඉංගී‍්‍රසි සිංහල වෙදකම්වලට දැන් ලක්ෂ ගණනක් වියදම් කරලා ඉන්නේ.ඒ මදිවාට මම මේ ළඟ දී විවාහ වුණා. මගේ බාහිර මුහුණේ ලස්සනට, මගේ රස්සාවට, ඒ මහත්මයා මා සමඟ විවාහ වුණා. විවාහ වුණේ යෝජනාවක් අනුව යි. සහතිකයි මහත්මයා. දැන් විවාහ වෙලා අවුරුද්දක් වෙනවා. මම තවම කන්‍යාවියක්. කැන්දගෙන ගියදාම මහත්තයාට මා පිළිකුල් වුණා. ඒ මහත්තයත් ලැජ්ජාවට ඉවස ගෙන ඉන්නවා.එයා මම වතුර බොන කෝප්පයකවත් වතුර බොන්නේ නෑ. මම හදන තේ එකක්වත් බොන්නේ නෑ. එයත් මහා මානසික වේදනාවක් විඳිනවා. එයා මා වෙද්‍යවරු ළඟටත් එක්කර ගෙන යනවා. අනේ! මහත්තයා මේ තරම් දන් පින් කරන මට මෙහෙම වෙන්නේ මොකදැ”යි ද ඇය ප‍්‍රශ්න කළාය.“මා දන්නා ආකාරයට නම්, වෙද්‍ය ප‍්‍රතිකාර වලින් සුව වෙන්නේත් නැත්නම් ඔය අසනීපය කර්ම රෝගයක්. සංසාරයේ කවදා හෝ ගුණවතුන්ට සිල්වතුන්ට බැණ වැදුණු අපහාස කළ අයට ඔය වගේ දරුණු කුෂ්ට රෝග වැළඳෙනවා.ඔබ අතිනුත් සංසාරයේ කවදා හෝ එවැනි දරුණු අකුසලයක් සිදු වෙන්නට ඇති. ඒ වගේ ම කුසල කර්මවල විපාක නිසා මිනිස් බව ලැබුවා. ප‍්‍රසන්න මුහුණක් ලැබුවා. හොඳ රැකියාවක් ලැබුවා. ඒත් අකුසල කර්මය බලවත්වීම නිසා ඔබ දැන් කුෂ්ට රෝගයෙන් දුක් විඳිනවා” යැයි මම කීවෙමි.“සහතික ඇත්ත මහත්මයා. ඈත සංසාරයේ නොවෙයි මේ ආත්මයේ ම මම ඒ පාපය කළා. මම ගමේ පන්සලටවත් යන්නේ නෑ. අම්මා තාත්තා පන්සල් යන කොටත් මම බැන්නා. මම හාමුදුරුවරුන්ට වඳින්නේ නෑ. හාමුදුරුවරුන්ට මම කොයි තරම් ආක්‍රෝෂ පරිභව කර ඇත් ද? මම ගෙදරදීවත් පන්සිල් ගන්නේ නෑ. මට හාමුදුරුවරු පේන්න බෑ. මතක් කරන අයටත් බණිනවා” යි ඇය කීවා ය.“නෝනා අපේ සමහරු අනුන්ගේ වැරැදිමයි හොයන්නේ. කතා කරන්නේ. තමන් තුළ කොයිතරම් දුර්ගුණ තියෙනවා දැයි හොයා බලන්නේ නෑ. තවත් සමහරු හාමුදුරුවරු රෑට කනවා දැයි හොයනවා. උදේටයි දවාලටයි කොහොම වැළඳුවා ද? කුස ගින්නේ හිටියා දැයි හොයන්නේ නෑ. විදේශීය ආක‍්‍රමණ නිසා අතීතයේ ලංකාවේ ශාසනය පිරිහුණා.ඒ කාලෙ හාමුදුරුවරුත් හැඳින්නුවේ ‘ගණින්නාන්සෙලා’ කියා. ඒ අය අඹුදරුවන් පෝෂණය කළා. කුඹුරු ගොවිතැන් කළා. ගිහියන් කරන කියන හැම දෙයක් ම කළා. ඒත් ඒ අය අපේ ති‍්‍රපිටක පොත් ටික පණ වගේ ආරක්ෂා කළා. ඒ අය නොසිටින්නට අපට මේ ධර්ම ග‍්‍රන්ථ අහිමි වෙන්නට ඉඩ තිබුණා. ඉතින් නෝනා මොන අඩුපාඩු තිබුණත් අර පොත් ටික ආරක්ෂා කළ සේවය ම මදි ද? අද අපි ඒ පොත්පත් පරිහරණය කරන්නේ උන්වහන්සේට පින් සිදුවන්න.ඉතින් ඒ අය ගැහැනු තියාගෙන හිටියා ය ගොවිතැන් කළා ය කියා බැණ වැදීමෙන් අපහාස කිරීමෙන් කිසිම ප‍්‍රයෝජනයක් තියෙනවා ද? අපි ම අකුසල් කැර ගන්නවා විතරයි. ඒ නිසා අනුන් දොස් හොයනවාට වඩා තමන් ගේ අඩුපාඩු හදාගත්තා ම නේද හොඳ. ඔබතුමිය පන්සල් නොගියාට, පන්සිල් නොගත්තාට එයින් වෙනත් කිසිම කෙනකුට පාඩුවක් සිදු වෙන්නේ නෑ. ඔය උතුරා යන ද්වේෂය නිසා ඔබ විපාක විඳිනවා. මම හිතන්නේ ඈත සංසාරයෙත් ඔය පුරුද්ද තිබී මේ ආත්මයෙත් දිගින් දිගට යනවා” යි මම කීවෙමි.“අනේ! ඉතින් මම දැන් මොකද කරන්නේ. තව ටික දවසකින් අපේ නාම මාත‍්‍ර විවාහයේ ඉතුරු ටිකත් අවසාන වෙලා යාවි” යැයි ඇය කීවේ නොකියා බැරිම තැන ය.මේ පිළිබඳ ගලිගමුවේ ඥානදීප හිමියන් ගෙන් පිළිවෙතක් විමසූයෙමු.“සිල්වතුන්ට ගුණවතුන්ට අපහාස කරන අයට ඔය වගේ සමේ රෝග වැළඳෙනවා. මේකට හොඳම ප‍්‍රතිකාරය මෙතී‍්‍ර භාවනාව. සියලුම දෙනාට මිතුරු බව පැතිරීම. ඒ වගේ ම තමන් අපහාස කළ අයට කරුණාව දක්වන්න ඕනෑ. ඒ වගේ සිල්වතුන්ට ගුණවතුන්ට සිව්පසයෙන් සංග‍්‍රහ කරන්න ඕනෑ.”“අනුරුද්ද මහ රහතන් වහන්සේ සෘධි බලයෙන් අග තැන්පත් මහ රහතන් වහන්සේ නමක්. උන්වහන්සේ ගේ සහෝදරිය සුව නොවන දරුණු කුෂ්ට රෝගයකින් පෙළුණා.ඒත් ඔය වගේ අහංකාර ද්වේෂ සහගත කි‍්‍රයාවක විපාකයක්. උන් වහන්සේ ඇයට උපදෙස් දුන්නා තමන් ආදරයෙන් ආරක්ෂා කරන කණකර රන් ආභරණ විකුණා ඒ මුදලෙන් සංඝගත දක්ෂිණාවක් පිරිනමන්න.ඒ පින්කම අවසන් වෙන කොට ම කුෂ්ට රෝගයත් සුව වුණා. මේ වගේ ගමේ පන්සලට යන්න ඕනෑ. තෙරුවන් කෙරෙහි ශ‍්‍රද්ධාව ඇති කැර ගන්න ඕනෑ. රේරුකානේ චන්දවිමල මහා නායක හාමුදුරුවන් ලියූ සූවිසි ගුණය පොත කියවන්න ඉතා ම හොඳයි.එයින් ශ‍්‍රද්ධාව ඇති වෙනවා. ඒ වගේ ම පේතවත්ථු, විමානවත්ථු සංග‍්‍රහ පොත් කියවන්න. උදේ හවස තෙරුවන් වැඳ තුන් සූත‍්‍රය කියන්න, පිරිත් පැන් භාවිත කරන්නැයි ද ඥානදීප හිමියෝ උපදෙස් දුන්හ.මතුගම මහින්ද විජේතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=aa0812211_1</link>
    <topic>මවුබිමට එරෙහි සතුරන් පරාජය වෙලා - ජනපති</topic>
    <author>සුනිල් දයා අල්විස්, ජයසිරි මුණසිංහ සහ චමීර ඇල්ලදෙණිය දියතලාව සිට</author>
    <content>ධෛර්යවන්ත, විනයගරුක රණවිරුවන් ඉදිරියේ මවුබිමට එරෙහි සතුරන් පරාජය වෙලා - ජනපතිරජයේ ආදායම් වැළැක්වීමට දරණ වෑයමට යට වන්නේ නෑ - ඇමැති මෛති‍්‍රපාල සිරිසේනරජයේ පැවැත්මට බදු අත්‍යවශ්‍යයිරටේම ගම් හදන්න රුපියල් කෝටි 3770 ක්දෙමළ කලා ශිල්ප හා සංස්කෘතිය සංවර්ධනය වෙනුවෙන් ජනපතිට ප‍්‍රසාදයජාතික ආරක්ෂක දිනය වෙනුවෙන් ආපදා අනතුරු ඇඟවීම් කුළුණු 25 ක්පරිසර හිතකාමී EZ TURBO අඟුරු උඳුනඅත්තුඩාවේ ශී‍්‍ර රාහුල මහ නාහිමියන්ට ජනපති ගෙන් සුභාශිංසනලෝක ආර්ථික අර්බුදය සහ ලෝක ත‍්‍රස්තවාදය ගැන ඉහළ පෙළේ හමුවක් හෙටකුරුලු උණට මුහුණදීමට රසායනාගාර සන්නද්ධ කරයිමධ්‍යම පළාතේ පවුල් ලක්ෂ 17 කට සෙතරටේම ගම් හදන්න රුපියල් කෝටි 3770 ක්’ගණිතය’ ගැටලුවට ලබන සතියේ ස්ථිර පිළිතුරක් ධෛර්යවන්ත, විනයගරුක රණවිරුවන් ඉදිරියේසුනිල් දයා අල්විස්, ජයසිරි මුණසිංහ සහ චමීර ඇල්ලදෙණිය දියතලාව සිටදියතලාවේ යුද හමුදා පුහුණු කඳවුරේ පුහුණුව ලැබු 70 වැනි කාණ්ඩයේ කැඩෙට් නිලධාරීන් විසිර යෑමේ උත්සවයට සහභාගිවූ මහින්ද රාජපක්ෂ ජනාධිපතිතුමා කැඩෙට් නිලධාරියකුට සුබ පැතූ අයුරු.ඡායාරූපය - සුදත් මලවීරමාතෘ භූමියේ අයිතිය රැක ගැනීමට ඉතා ධෛර්යවන්තව, විනයගරුකව සටන් වැද සිටින රණවිරුවන් ඉදිරියේ මවුබිමට එරෙහි සියලු සතුරු බලවේග පරාජයට පත්වී ඇතැයි මහින්ද රාජපක්ෂ ජනාධිපතිතුමා සඳහන් කෙළේ ය.දියතලාවේ ශ‍්‍රී ලංකා යුද හමුදා විද්‍යා පීඨයේ පුහුණුව ලැබූ විධායක අධිකාරීවරුන් 151 දෙනකු විසිර යෑමේ පෙළපාලිය නිමිත්තෙන් ඊයේ පැවැති උත්සවය අමතා ජනාධිපතිතුමා එසේ කීය.මෙහිදී නිලධාරීන් 126 ක් ද නිලධාරිනියන් 25 දෙනෙක් ද ජනාධිපතිතුමා අතින් අසිපත් ලබා ගනිමින් විධායක අධිකාරියට පත්වූහ. මුළු ලෝකයටම රණකාමය උගන්වන්නට හැකි සටන්කාමී විනය ගරුක හා ධෛර්යවන්ත හමුදාවකට මේ තරුණ දූ පුතුන් ඇතුළත් වන බවත් මෙවැනි දූ පුතුන් රට රකින්නට හමුදාවට පරිත්‍යාග කරන සියලුම මාපියන්ට ජාතියේ ම ගෞරවය හිමිවන බවත් ජනාධිපතිතුමා කීය.මේ අපේ මාතෘ භූමිය ත‍්‍රස්තවාදීන්ගෙන් නිදහස් කර ගැනීමේ සටන වෙන කවරදාකටත් වඩා වැඩි වේගයකින් හා වැඩි ජවයකින් සිදු වන යුගයක් ලෙස ජනාධිපතිතුමා හැඳින්වීය. වැඩිදුරටත් කතා කළ ජනාධිපතිතුමා මෙසේ ද කීය.මේ මොහොත වන විටත් අපේ හමුදාව ත‍්‍රස්තවාදීන්ගේ මර්මස්ථානවලට අඟලෙන් අඟල ඇතුළුවෙනවා. බිම් බෝම්බ - පුද්ගල නාශක බෝම්බ - ක්ලේමෝ බෝම්බ මරාගෙන මැරෙන බෝම්බ මරාගෙන මැරෙන නාවික බෝට්ටු ගුවන් ප‍්‍රහාර, රසායන ප‍්‍රහාර ආදී මේ එකකටවත් නතර කරනු බැරි අපේ හමුදාව ධෛර්යවන්ත හා ඉතා විනයගරුක හමුදාවක්.ඉතාම හොඳ පුහුණුවක් ධෛර්යයක් ඇතිව රට රකින්න පිටත් වෙන ඔබට මම සුබපතනවා. රට වෙනුවෙන් මෙවැනි දූ පුතුන් පරිත්‍යාග කළ සියලුම මාපියන්ට මගේත් ජාතියේත් ගෞරවය පිරිනමනවා.දරුවෙක් හමුදාවට දිය හැකි හොඳම කාලයයි මේ. ත‍්‍රස්තවාදීන්ගෙන් මේ රට නිදහස් කර ගැනීමේ සටන වෙන කවදාටත් වඩා වැඩි වේගයකින් වැඩි ජවයකින් මේ යුගයේ සිද්ධ වෙනවා. මේ සටන වඩාත් අවංකවම සිද්ධ වෙන්නේ මේ කාලයේයි.යුද්ධ කරන්නේ සාමාන්‍ය ජනතාවගේ දූ දරුවන් විතරක් යවලා නෙමෙයි. අපි අපේ දරුවන් කොළඹ තියා ගත් නායකයෝ නොවෙයි. මාතෘභූමිය බේරා ගැනීමේ සටන ආරම්භ කෙළේ අපේ දරුවොත් හමුදාවට බාරදීලයි.කාලයක් තිබුණා ත‍්‍රස්තවාදීන්ට බය වූ කාලයක්. ත‍්‍රස්තවාදයට ආයුධ බලයෙන් පිළිතුරු දෙනවා, පරාජය කරනවා කියන්නත් බය කාලයක් තිබුණා. නමුත් අපි අපේ ජීවිත අපේ පැවැත්ම දෙවැනි තැනට දාලා තමුන්නාන්සේලා සමග මවුබිම ආරක්ෂා කරගන්න පෙරමුණ ගත්තා. මේ නිසා යුද බිමට යන්න ඕනෑම දරුවෙකුට අපේ මවුබිම වෙනුවෙන් කියලා ආයුධයක් ඔසොවා සටන් වදින්න පුළුවන්කම ලැබිලා තියෙනවා.යුද්ධයකදී පෙනෙන සතුරාට වඩා නොපෙනෙන සතුරා බලවත්. පෙනෙන ආයුධවලට වඩා නොපෙනෙන ආයුධ බලවත්. බොරු ප‍්‍රචාර ත‍්‍රස්තවාදයට උඩගෙඩි දීලා බලය ලබා ගන්න කටයුතු කරන උදවිය ඉතාම බලවත්. මේ සියලු බලවේග ධෛර්යවන්ත හා විනය ගරුක රණවිරුවන් හමුවේ පරාජය ලැබ ඇතැයි ද අලිමංකඩ ජයගත් විටත් කිලිනොච්චියට හා යාපනයට හමුදාව ළංවෙන විටත් එහි ජනතාව හමුදාව පිළිගන්න පෙළපාළි යන බව ද ජනාධිපතිතුමා පැවැසීය.මේ අවස්ථාවට ආරක්ෂක ලේකම් ගෝඨාභය රාජපක්ෂ, යුද හමුදාපති ලුතිනන් ජෙනරාල් සරත් ෆොන්සේකා හා දියතලාව හමුදා විද්‍යා පීඨයේ සේනාංකාධිපති බි‍්‍රගේඩියර් කුමුදු පෙරේරා මහත්වරු හා ආරක්ෂක අංශ ප‍්‍රධානීහු ද සහභාගි වූහ.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=aa0812211_2</link>
    <topic>රජයේ ආදායම් වැළැක්වීමට දරණ වෑයමට යට වන්නේ නෑ - ඇමැති මෛති‍්‍රපාල සිරිසේන</topic>
    <author/>
    <content>ධෛර්යවන්ත, විනයගරුක රණවිරුවන් ඉදිරියේ මවුබිමට එරෙහි සතුරන් පරාජය වෙලා - ජනපතිරජයේ ආදායම් වැළැක්වීමට දරණ වෑයමට යට වන්නේ නෑ - ඇමැති මෛති‍්‍රපාල සිරිසේනරජයේ පැවැත්මට බදු අත්‍යවශ්‍යයිරටේම ගම් හදන්න රුපියල් කෝටි 3770 ක්දෙමළ කලා ශිල්ප හා සංස්කෘතිය සංවර්ධනය වෙනුවෙන් ජනපතිට ප‍්‍රසාදයජාතික ආරක්ෂක දිනය වෙනුවෙන් ආපදා අනතුරු ඇඟවීම් කුළුණු 25 ක්පරිසර හිතකාමී EZ TURBO අඟුරු උඳුනඅත්තුඩාවේ ශී‍්‍ර රාහුල මහ නාහිමියන්ට ජනපති ගෙන් සුභාශිංසනලෝක ආර්ථික අර්බුදය සහ ලෝක ත‍්‍රස්තවාදය ගැන ඉහළ පෙළේ හමුවක් හෙටකුරුලු උණට මුහුණදීමට රසායනාගාර සන්නද්ධ කරයිමධ්‍යම පළාතේ පවුල් ලක්ෂ 17 කට සෙතරටේම ගම් හදන්න රුපියල් කෝටි 3770 ක්’ගණිතය’ ගැටලුවට ලබන සතියේ ස්ථිර පිළිතුරක්වගකිව යුතු රජයක් ලෙස ශ්‍රේෂ්ඨාධිකරණයට හා නීතියට ගරු කරන බවත්, එහෙත් රජයේ බදු ආදායම් වැළැක්වීමට රවි කරුණානායක, ලක්ෂ්මන් කිරිඇල්ල වැනි පුද්ගලයන් දඟලන දැඟලිල්ලට යට නොවන බවත් ඇමැති මෛති‍්‍රපාල සිරිසේන මහතා පවසයි.රජයේ ආදායම් මාර්ග වැළැක්වීමට මේ පුද්ගලයන් ගෙන යන ව්‍යාපාරයට අනුව රජය කටයුතු නො කරන බවත් පවසන ඇමැතිවරයා, මේ දුෂ්ට වැඩපිළිවෙළ පරාජය කිරීමට පසුබට නොවන බව වගකීමකින් සඳහන් කරන බවත් පැවසීය.ඔහු මේ අදහස් පළ කෙළේ අපි වවමු. රට නඟමු ව්‍යාපාරයේ මාතර දිස්ති‍්‍රක් ප‍්‍රගති සමාලෝචන රැස්වීමට සහභාගි වෙමිනි.එක්සත් ජාතික පක්ෂය හා කොටි ත‍්‍රස්තවාදීන් අවස්ථා කිහිපයක දීම මහින්ද රාජපක්ෂ ජනාධිපතිතුමා ගේ රජය බිඳ දැමීමට කළ කුමන්ත‍්‍රණ සියල්ල පරාජයට පත්ව ඇති බවත් ඇමැතිවරයා මෙහිදී පෙන්වා දුන්නේ ය.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=aa0812211_3</link>
    <topic>රජයේ පැවැත්මට බදු අත්‍යවශ්‍යයි</topic>
    <author/>
    <content>ධෛර්යවන්ත, විනයගරුක රණවිරුවන් ඉදිරියේ මවුබිමට එරෙහි සතුරන් පරාජය වෙලා - ජනපතිරජයේ ආදායම් වැළැක්වීමට දරණ වෑයමට යට වන්නේ නෑ - ඇමැති මෛති‍්‍රපාල සිරිසේනරජයේ පැවැත්මට බදු අත්‍යවශ්‍යයිරටේම ගම් හදන්න රුපියල් කෝටි 3770 ක්දෙමළ කලා ශිල්ප හා සංස්කෘතිය සංවර්ධනය වෙනුවෙන් ජනපතිට ප‍්‍රසාදයජාතික ආරක්ෂක දිනය වෙනුවෙන් ආපදා අනතුරු ඇඟවීම් කුළුණු 25 ක්පරිසර හිතකාමී EZ TURBO අඟුරු උඳුනඅත්තුඩාවේ ශී‍්‍ර රාහුල මහ නාහිමියන්ට ජනපති ගෙන් සුභාශිංසනලෝක ආර්ථික අර්බුදය සහ ලෝක ත‍්‍රස්තවාදය ගැන ඉහළ පෙළේ හමුවක් හෙටකුරුලු උණට මුහුණදීමට රසායනාගාර සන්නද්ධ කරයිමධ්‍යම පළාතේ පවුල් ලක්ෂ 17 කට සෙතරටේම ගම් හදන්න රුපියල් කෝටි 3770 ක්’ගණිතය’ ගැටලුවට ලබන සතියේ ස්ථිර පිළිතුරක්විද්වත්හු කියතිරජයේ ප‍්‍රධාන ආදායම් මාර්ගය වන බදු ආදායම් අඩපණ කිරීම සඳහා ඇතැමුන් ගෙන යන වැඩපිළිවෙළ මඟින් ආර්ථිකයට රාජ්‍ය සුබසාධන කටයුතුවලටත් උතුරේ ත‍්‍රස්තවාදීන්ට එරෙහිව සිදු කරනු ලබන මානුෂික මෙහෙයුම්වලටත් අහිතකර ලෙස බලපාන්නේ යැයි විද්වත්හු පෙන්වා දෙති.ශ‍්‍රී ලංකාව සුබසාධන රාජ්‍යයක් බවත්, මහජන සහන, සංවර්ධන කටයුතු සහ ජාතික ආරක්ෂාව සඳහා වූ මුදල් උපයා ගැනෙන්නේ බදු මඟින් බවත් බදු ආදායම් අඩපණ කිරීම මඟින් රජයේ පැවැත්මට පවා තර්ජනයක් එල්ල විය හැකි බවත් ඔවුහු සඳහන් කරති.මේ සම්බන්ධයෙන් අදහස් පළ කළ මහාචාර්ය ජගත් වික‍්‍රමසිංහ පෙන්වා දුන්නේ රජයේ සියලු කටයුතු රඳ්‍ර පවතින්නේ බදු වශයෙන් ලැබෙන ආදායම මත බවයි. පෞද්ගලික සමාගමක් මෙන් රජය යනු ලාබ උපයන ආයතනයක් නොවන බවත් සඳහන් කළ හෙතෙම අවධාරණය කරනුයේ රජයේ කටයුතු සඳහා බදු ආදායම අත්‍යවශ්‍ය වන බවයි. රජයේ බදු ආදායම්වල වැදගත්කම පෙන්වා දෙමින් අදහස් පළ කළ, මහාචාර්ය සුනන්ද මද්දුමබණ්ඩාර කියා සිටියේ ත‍්‍රස්තවාදයට එරෙහිව උතුරේ දැවැන්ත මානුෂික මෙහෙයුමක් සිදු කරමින් පවතින මේ මොහොතේ රජයට ලැබෙන බදු ආදායම වැදගත් සාධකයක් බවයි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=aa0812211_4</link>
    <topic>රටේම ගම් හදන්න රුපියල් කෝටි 3770 ක්</topic>
    <author>නිහාල් පී. අබේසිංහ, සුනිල් දයා අල්විස්</author>
    <content>ධෛර්යවන්ත, විනයගරුක රණවිරුවන් ඉදිරියේ මවුබිමට එරෙහි සතුරන් පරාජය වෙලා - ජනපතිරජයේ ආදායම් වැළැක්වීමට දරණ වෑයමට යට වන්නේ නෑ - ඇමැති මෛති‍්‍රපාල සිරිසේනරජයේ පැවැත්මට බදු අත්‍යවශ්‍යයිරටේම ගම් හදන්න රුපියල් කෝටි 3770 ක්දෙමළ කලා ශිල්ප හා සංස්කෘතිය සංවර්ධනය වෙනුවෙන් ජනපතිට ප‍්‍රසාදයජාතික ආරක්ෂක දිනය වෙනුවෙන් ආපදා අනතුරු ඇඟවීම් කුළුණු 25 ක්පරිසර හිතකාමී EZ TURBO අඟුරු උඳුනඅත්තුඩාවේ ශී‍්‍ර රාහුල මහ නාහිමියන්ට ජනපති ගෙන් සුභාශිංසනලෝක ආර්ථික අර්බුදය සහ ලෝක ත‍්‍රස්තවාදය ගැන ඉහළ පෙළේ හමුවක් හෙටකුරුලු උණට මුහුණදීමට රසායනාගාර සන්නද්ධ කරයිමධ්‍යම පළාතේ පවුල් ලක්ෂ 17 කට සෙතරටේම ගම් හදන්න රුපියල් කෝටි 3770 ක්’ගණිතය’ ගැටලුවට ලබන සතියේ ස්ථිර පිළිතුරක්නිහාල් පී. අබේසිංහ, සුනිල් දයා අල්විස්මෙරට ග‍්‍රාමීය සංවර්ධන කටයුතු ඔස්සේ 14000 ක්වූ රටේ සියලු ග‍්‍රාම නිලධාරී වසම්වල යටිතල හා මානව සම්පත් සංවර්ධන කටයුතු සඳහා ජාතිය ගොඩනැගීමේ අමාත්‍යාංශය ලබන වසර සඳහා රුපියල් කෝටි 3770 ක් වෙන් කර ඇත.ඉන් වැඩිම මුදල් ප‍්‍රමාණයක් වෙන්කර ඇත්තේ ගම නැගුම වැඩපිළිවෙළ යටතේය. ඒ සඳහා වෙන්කර තිබෙන මුදල් ප‍්‍රමාණය රුපියල් කෝටි 1886 කි.වතු අංශය සඳහා රුපියල් කෝටි 50 ක් වෙන්කර ඇති අතර පෝෂණ මල්ල වැඩ සටහන සඳහා වෙන්කර ඇති මුදල කෝටි 67 කි.හරිත ගම්මාන, කිරි ගම්මාන, ඊ ගම්මාන, ආදිවාසි ගම්මාන, අපනයන ගම්මාන, කර්මාන්ත ගම්මාන හා අඩු ආදායම් පවුල්වල ආදායම වර්ධනය කිරීම හා අධ්‍යාත්මික සංවර්ධනය සඳහා මෙම මුදල් වැඩිපුර යෙදවීමට කටයුතු යොදා ඇත. මහාමාර්ග, විදුලිබලය, වාරිමාර්ග හා ජල සම්පාදන ක්ෂේත‍්‍රවලට ද මේ මුදල් යොදවනු ලබන බව ජාතිය ගොඩනැගීමේ හා වතු යටිතල පහසුකම් අමාත්‍යාංශය පවසයි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=aa0812211_5</link>
    <topic>දෙමළ කලා ශිල්ප හා සංස්කෘතිය සංවර්ධනය වෙනුවෙන් ජනපතිට ප‍්‍රසාදය</topic>
    <author/>
    <content>ධෛර්යවන්ත, විනයගරුක රණවිරුවන් ඉදිරියේ මවුබිමට එරෙහි සතුරන් පරාජය වෙලා - ජනපතිරජයේ ආදායම් වැළැක්වීමට දරණ වෑයමට යට වන්නේ නෑ - ඇමැති මෛති‍්‍රපාල සිරිසේනරජයේ පැවැත්මට බදු අත්‍යවශ්‍යයිරටේම ගම් හදන්න රුපියල් කෝටි 3770 ක්දෙමළ කලා ශිල්ප හා සංස්කෘතිය සංවර්ධනය වෙනුවෙන් ජනපතිට ප‍්‍රසාදයජාතික ආරක්ෂක දිනය වෙනුවෙන් ආපදා අනතුරු ඇඟවීම් කුළුණු 25 ක්පරිසර හිතකාමී EZ TURBO අඟුරු උඳුනඅත්තුඩාවේ ශී‍්‍ර රාහුල මහ නාහිමියන්ට ජනපති ගෙන් සුභාශිංසනලෝක ආර්ථික අර්බුදය සහ ලෝක ත‍්‍රස්තවාදය ගැන ඉහළ පෙළේ හමුවක් හෙටකුරුලු උණට මුහුණදීමට රසායනාගාර සන්නද්ධ කරයිමධ්‍යම පළාතේ පවුල් ලක්ෂ 17 කට සෙතරටේම ගම් හදන්න රුපියල් කෝටි 3770 ක්’ගණිතය’ ගැටලුවට ලබන සතියේ ස්ථිර පිළිතුරක්දෙමළ කලා ශිල්ප හා සංස්කෘතිය සංවර්ධනය සඳහා මහින්ද රාජපක්ෂ ජනාධිපතිතුමාගේ දායකත්වය හා එක්සත් ජාතීන් ගේ සංවිධානයේදී ජනාධිපතිතුමා දෙමළ බසින් කතා කිරීම පිළිබඳව දෙමළ කලා ශිල්පීන්ගේ සංවිධානයේ ප‍්‍රසාදය පළ කිරීම සඳහා එහි අනුශාසක ස්වාධීන රූපවාහිනී සේවයේ අධ්‍යක්ෂ අල්හාජ් හසීම් ඕමාර් මහතා ජනාධිපතිතුමාට සිහිවටනයක් පිරිනැමු අයුරු. සංවිධානයේ සභාපති කලාභූෂණ කලෙයිචෙල්වන් හා ජනාධිපති මාධ්‍ය උපදේශක ඒ.එච්.එම්. අස්වර් මහත්වරු ද මෙහි වෙති.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=aa0812211_6</link>
    <topic>ජාතික ආරක්ෂක දිනය වෙනුවෙන් ආපදා අනතුරු ඇඟවීම් කුළුණු 25 ක්</topic>
    <author>නිහාල් පී. අබේසිංහ</author>
    <content>ධෛර්යවන්ත, විනයගරුක රණවිරුවන් ඉදිරියේ මවුබිමට එරෙහි සතුරන් පරාජය වෙලා - ජනපතිරජයේ ආදායම් වැළැක්වීමට දරණ වෑයමට යට වන්නේ නෑ - ඇමැති මෛති‍්‍රපාල සිරිසේනරජයේ පැවැත්මට බදු අත්‍යවශ්‍යයිරටේම ගම් හදන්න රුපියල් කෝටි 3770 ක්දෙමළ කලා ශිල්ප හා සංස්කෘතිය සංවර්ධනය වෙනුවෙන් ජනපතිට ප‍්‍රසාදයජාතික ආරක්ෂක දිනය වෙනුවෙන් ආපදා අනතුරු ඇඟවීම් කුළුණු 25 ක්පරිසර හිතකාමී EZ TURBO අඟුරු උඳුනඅත්තුඩාවේ ශී‍්‍ර රාහුල මහ නාහිමියන්ට ජනපති ගෙන් සුභාශිංසනලෝක ආර්ථික අර්බුදය සහ ලෝක ත‍්‍රස්තවාදය ගැන ඉහළ පෙළේ හමුවක් හෙටකුරුලු උණට මුහුණදීමට රසායනාගාර සන්නද්ධ කරයිමධ්‍යම පළාතේ පවුල් ලක්ෂ 17 කට සෙතරටේම ගම් හදන්න රුපියල් කෝටි 3770 ක්’ගණිතය’ ගැටලුවට ලබන සතියේ ස්ථිර පිළිතුරක්26 වැනිදා පෙරවරු 9.25 - 9.27 අතර නිශ්ශබ්දව සිටිමුනිහාල් පී. අබේසිංහ2004 සුනාමි උවදුරෙන් මරණයට පත්වූ 35000 ක් පමණ වූ ශී‍්‍ර ලාංකික ජනතාව සැමරීම පිණිස රජය සංවිධානය කරන ජාතික ආරක්ෂක දින ප‍්‍රධාන උත්සවය 26 වැනිදා පෙරවරුවේ මහනුවර ධර්මරාජ මහා විද්‍යාලයේදී පැවැත්වේ.මෙම අවස්ථාවට ආපදා කළමනාකරණ හා මානව හිමිකම් ඇමැති මහින්ද සමරසිංහ, ආයෝජන ප‍්‍රවර්ධන ඇමැති ආචාර්ය සරත් අමුණුගම, මධ්‍යම පළාත් හිටපු ප‍්‍රධාන ඇමැති සරත් ඒකනායක යන මහත්වරු ඇතුළු ආරාධිතයෝ රැසක් එක්වෙති.සුනාමි පූර්ව අනතුරු ඇඟවීම් වෙරළ බඩ ජනතාවට ලබාදීම පිණිස පූර්ව අනතුරු ඇඟවීමේ සංඥා සහිත කුළුණු 25 ක් රටපුරා වෙරළ බඩ ප‍්‍රදේශවලදී විවෘත කිරීමද එදින සිදුකෙරේ.මීට අමතරව මහනුවර පරිගණක ගත ස්වයංකී‍්‍රය කාලගුණ විද්‍යා මධ්‍යස්ථානය ද රටේ ප‍්‍රධාන නගර 10 ක් සඳහා ආපදා මෙහෙයුම් මධ්‍යස්ථාන 10 ක්ද, විවෘත කිරීම ද මෙදින සිදුකෙරේ.මහනුවර පාසල් 10 ක් සඳහා වර්ෂාමාපක ලබාදීම ද මෙදින සිදුකෙරේ.මීට අමතරව පසුගිය වසර ඇතුළත මෙරට ආපදා කළමනාකරණ සන්නිවේදන කටයුතු සඳහා සුවිශිෂ්ට ලෙස කටයුතු කළ මුද්‍රිත හා විද්්‍යුත් මාධ්‍යවේදින් කිහිප දෙනෙකුට ආපදා, සන්නිවේදන සුවිශිෂ්ට සම්මාන පිරිනැමීම ද මෙදින මහනුවර ධර්මරාජ විද්‍යාලයේදී සිදුකෙරේ.මෙදින පෙරවරු 9.25 - 9.27 අතර මුළු රටම නිශ්ශබ්දව සිට සුනාමි නිසා විපතට පත්වූවන් සමරණ ලෙස ආපදා කළමනාකරණ හා මානව හිමිකම් අමාත්‍යාංශය ජනතාවගෙන් ඉල්ලා සිටී.මෙම උත්සවය පෙරවරු 9.15 සිට ස්වාධීන රූපවාහිනිය මඟින් සජිවි ලෙස විකාශනය කිරීමට නියමිත ය.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=aa0812211_7</link>
    <topic>පරිසර හිතකාමී EZ TURBO අඟුරු උඳුන</topic>
    <author>ඡායාරූපය – කපිල ලක්‍ෂ්මන්</author>
    <content>ධෛර්යවන්ත, විනයගරුක රණවිරුවන් ඉදිරියේ මවුබිමට එරෙහි සතුරන් පරාජය වෙලා - ජනපතිරජයේ ආදායම් වැළැක්වීමට දරණ වෑයමට යට වන්නේ නෑ - ඇමැති මෛති‍්‍රපාල සිරිසේනරජයේ පැවැත්මට බදු අත්‍යවශ්‍යයිරටේම ගම් හදන්න රුපියල් කෝටි 3770 ක්දෙමළ කලා ශිල්ප හා සංස්කෘතිය සංවර්ධනය වෙනුවෙන් ජනපතිට ප‍්‍රසාදයජාතික ආරක්ෂක දිනය වෙනුවෙන් ආපදා අනතුරු ඇඟවීම් කුළුණු 25 ක්පරිසර හිතකාමී EZ TURBO අඟුරු උඳුනඅත්තුඩාවේ ශී‍්‍ර රාහුල මහ නාහිමියන්ට ජනපති ගෙන් සුභාශිංසනලෝක ආර්ථික අර්බුදය සහ ලෝක ත‍්‍රස්තවාදය ගැන ඉහළ පෙළේ හමුවක් හෙටකුරුලු උණට මුහුණදීමට රසායනාගාර සන්නද්ධ කරයිමධ්‍යම පළාතේ පවුල් ලක්ෂ 17 කට සෙතරටේම ගම් හදන්න රුපියල් කෝටි 3770 ක්’ගණිතය’ ගැටලුවට ලබන සතියේ ස්ථිර පිළිතුරක්පිරිමැසුම්දායක, සුරක්‍ෂිත, කාර්යක්‍ෂම, පහසුවෙන් කි‍්‍රයාකළ හැකි පරිසර හිතකාමීEZ TURBO අඟුරු උඳුන නිර්මාණය කළ රියාඩ් ස්මයිල් මහතා ජාතික විද්‍යා හා තාක්‍ෂණ සම්මාන 2008 උළෙලේ දී සම්මාන හිමිකර ගනු ලැබීය. එහිදී අග‍්‍රාමාත්‍ය රත්නසිරි වික‍්‍රමනායක මහතා විසින් සම්මානලාභී රියාඩ් ස්මයිල් මහතාට සම්මාන පිරිනැමූ අයුරු ඡායාරූපයේ දැක්වේ. විද්‍යා තාක්ෂණ ඇමැති තිස්ස විතාරණ මහතා ද මෙහි සිටී.ඡායාරූපය – කපිල ලක්‍ෂ්මන්</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=aa0812211</link>
    <topic>අත්තුඩාවේ ශී‍්‍ර රාහුල මහ නාහිමියන්ට ජනපති ගෙන් සුභාශිංසන</topic>
    <author/>
    <content>ධෛර්යවන්ත, විනයගරුක රණවිරුවන් ඉදිරියේ මවුබිමට එරෙහි සතුරන් පරාජය වෙලා - ජනපතිරජයේ ආදායම් වැළැක්වීමට දරණ වෑයමට යට වන්නේ නෑ - ඇමැති මෛති‍්‍රපාල සිරිසේනරජයේ පැවැත්මට බදු අත්‍යවශ්‍යයිරටේම ගම් හදන්න රුපියල් කෝටි 3770 ක්දෙමළ කලා ශිල්ප හා සංස්කෘතිය සංවර්ධනය වෙනුවෙන් ජනපතිට ප‍්‍රසාදයජාතික ආරක්ෂක දිනය වෙනුවෙන් ආපදා අනතුරු ඇඟවීම් කුළුණු 25 ක්පරිසර හිතකාමී EZ TURBO අඟුරු උඳුනඅත්තුඩාවේ ශී‍්‍ර රාහුල මහ නාහිමියන්ට ජනපති ගෙන් සුභාශිංසනලෝක ආර්ථික අර්බුදය සහ ලෝක ත‍්‍රස්තවාදය ගැන ඉහළ පෙළේ හමුවක් හෙටකුරුලු උණට මුහුණදීමට රසායනාගාර සන්නද්ධ කරයිමධ්‍යම පළාතේ පවුල් ලක්ෂ 17 කට සෙතරටේම ගම් හදන්න රුපියල් කෝටි 3770 ක්’ගණිතය’ ගැටලුවට ලබන සතියේ ස්ථිර පිළිතුරක්ජීවිතයේ සැඳෑ සමය ගත කරමින් සුවිශාල මෙහෙයන් රැසක් ඉටු කරමින් 90 වැනි වියට පා තබන අතිගෞරවාර්භ අත්තුඩාවේ ශී‍්‍ර රාහුල මහා නායක ස්වාමින්ද්‍රයාණන් වහන්සේට නිදුක් නිරෝගී සුවය ලැබේවායි සුභාශිංසන පණිවිඩයක් නිකුත් කරමින් මහින්ද රාජපක්ෂ ජනාධිපතිතුමා සඳහන් කැර සිටී. එම සුභාශිංසන පණිවිඩය සම්පූර්ණයෙන් මෙසේ ය;මහා විහාර වංශික ශ්‍යාමෝපාලි මහා නිකායේ ශී‍්‍ර රෝහණ පාර්ශවයේ මහානායක, රුහුණු විශ්වවිද්‍යාලයේ කුලපති, දික්වැල්ල, දොඩම්පහළ, හිරිකැටිය ශී‍්‍ර සුභද්‍රාරාමාධිපති, අතිගෞරවාර්හ අත්තුඩාවේ ශී‍්‍ර රාහුලාභිධාන මහානායක මහා ස්වාමින්ද්‍රයාණන් වහන්සේ 90 වන වියට පා තැබීම නිමිත්තෙන් සුභාශිංසන පණිවුඩයක් නිකුත් කරනු ලබන්නේ හදපිරි අප‍්‍රමාණ ගෞරවයකිනි.රෝහණ පුරවරයේ අත්තුඩාව ගම් පියසේ දී වර්ෂ 1919 දෙසැම්බර් 19 වන දින මෙලොව එළිය දුටු අතිගෞරවණීය මහානායක මහා ස්වාමින්ද්‍රයාණන් වහන්සේ ගෝනගල සුධර්මාකර පිරිවෙනින් මූලික අධ්‍යාපනයත්, මාළිගාකන්ද විද්‍යෝදය පිරිවෙනින් උසස් අධ්‍යාපනයත් ලබා ගැනීමට සමත් වූහ.අවශ්‍ය භාෂා ශාස්ත‍්‍රයෙන් හා ධර්ම දේශනයෙන් පෝෂණය ලැබු අප ගෞරවණීය මහානායක මහා ස්වාමින්ද්‍රයන් වහන්සේ සැමට ආදර්ශ සම්පන්න වූහ.තමන් වහන්සේ ලද ධර්ම ඥානය තුළින් ධර්ම ග‍්‍රන්ථ 50 ට වැඩි ප‍්‍රමාණයක් සාහිත්‍ය ක්ෂේත‍්‍රයට දායාද කළ මහානායක ස්වාමින් වහන්සේ දක්ෂ කවියෙකි. ඒ බව බුදු හාමුදුරුවෝ, තෙල් කටාරමේ කවි යන ග‍්‍රන්ථ වලින් මනාව ස්ඵුට වේ.  “යො භොති වියත්තො ච විසාරදො ච බහුස්සුතො ච ධම්මධරො ච හොති”යන බුද්ධ භාෂිතයට අනුව ව්‍යක්ත බව, විනීත බව, විශාරද බව, බහුශ‍්‍රැත බව, ධර්මධර බව යනාදි සියලු භික්ෂුවක සතු ගුණාංග අතිගෞරවණීය මහානායක මහා ස්වාමින්ද්‍රයාණන් වහන්සේට නොඅඩුව පිහිටා තිබීම විශේෂිතය.කිව යුත්ත නොබියව පවසන ගුණයෙන් හෙබි අතිගෞරවණීය මහානායක ස්වාමින්ද්‍රයාණන් වහන්සේ මාගේ පෞද්ගලික ජීවිතයේ දී මෙන්ම, දේශපාලනික ජීවිතයේ දී ලබාදුන් අවවාද හා උපදෙස් සියල්ල මාගේ ඉදිරි ගමන ශක්තිමත් කර ගැනීමට උපයෝගී වන බව ගෞරවයෙන් සිහිපත් කිරීමට කැමැත්තෙමි.ජීවිතයේ සැඳෑ සමය ගත කරන අවදියේ වුවත් සුවිශාල මෙහෙයන් රාශියක් ඉටු කරමින් 90 වන වියට පා තබන අතිගෞරවාර්හ අත්තුඩාවේ ශී‍්‍ර රාහුලාභිධාන මහානායක ස්වාමින්ද්‍රයාණන් වහන්සේට එම කටයුතු සාර්ථකව කරගෙන යාමට නිදුක් නිරෝගි සුවයත්, දිර්ඝායුෂත් තෙරුවන් සරණින් ලැබේවා!යි මෙත් සිත් පෙරටුව ප‍්‍රාර්ථනා කරමි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=aa0812212</link>
    <topic>ලෝක ආර්ථික අර්බුදය සහ ලෝක ත‍්‍රස්තවාදය ගැන ඉහළ පෙළේ හමුවක් හෙට</topic>
    <author/>
    <content>ධෛර්යවන්ත, විනයගරුක රණවිරුවන් ඉදිරියේ මවුබිමට එරෙහි සතුරන් පරාජය වෙලා - ජනපතිරජයේ ආදායම් වැළැක්වීමට දරණ වෑයමට යට වන්නේ නෑ - ඇමැති මෛති‍්‍රපාල සිරිසේනරජයේ පැවැත්මට බදු අත්‍යවශ්‍යයිරටේම ගම් හදන්න රුපියල් කෝටි 3770 ක්දෙමළ කලා ශිල්ප හා සංස්කෘතිය සංවර්ධනය වෙනුවෙන් ජනපතිට ප‍්‍රසාදයජාතික ආරක්ෂක දිනය වෙනුවෙන් ආපදා අනතුරු ඇඟවීම් කුළුණු 25 ක්පරිසර හිතකාමී EZ TURBO අඟුරු උඳුනඅත්තුඩාවේ ශී‍්‍ර රාහුල මහ නාහිමියන්ට ජනපති ගෙන් සුභාශිංසනලෝක ආර්ථික අර්බුදය සහ ලෝක ත‍්‍රස්තවාදය ගැන ඉහළ පෙළේ හමුවක් හෙටකුරුලු උණට මුහුණදීමට රසායනාගාර සන්නද්ධ කරයිමධ්‍යම පළාතේ පවුල් ලක්ෂ 17 කට සෙතරටේම ගම් හදන්න රුපියල් කෝටි 3770 ක්’ගණිතය’ ගැටලුවට ලබන සතියේ ස්ථිර පිළිතුරක්ලෝක ආර්ථික අර්බුදය සහ ලෝක ත‍්‍රස්තවාදය හමුවේ ගත යුතු කි‍්‍රයාමාර්ග පිළිබඳව සාකච්ඡා කෙරෙන විශේෂ රැස්වීමක් මහින්ද රාජපක්ෂ ජනාධිපතිතුමා ගේ ප‍්‍රධානත්වයෙන් හෙට (22දා) පෙරවරු 10.00ට ජනාධිපති ලේකම් කාර්යාලයේ දී පැවැත්වේ.සර්ව ආගමික නායකයන්, දේශපාලන පක්ෂ නායකයන්, ඉහළ පෙළේ නිලධාරීන්, ව්‍යාපාරිකයන් සහ ප‍්‍රකට කලාකරුවන් ද, වෘත්තීය සමිති නියෝජිතයන් ද විශ්වවිද්‍යාල ආචාර්යවරුන් ද සහභාගී වන මේ රැස්වීමේ දී ලෝක ආර්ථික අර්බුදය සහ ලෝක ත‍්‍රස්තවාදයට මුහුණ දෙමින් එම අභියෝග ජයගනිමින් සිනාසෙන ශ‍්‍රී ලාංකේය ජාතියක් බිහි කිරීම පිළිබඳව සාකච්ඡා වීමට නියමිතය.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=aa0812213</link>
    <topic>කුරුලු උණට මුහුණදීමට රසායනාගාර සන්නද්ධ කරයි</topic>
    <author>සුනිල් දයා අල්විස්</author>
    <content>ධෛර්යවන්ත, විනයගරුක රණවිරුවන් ඉදිරියේ මවුබිමට එරෙහි සතුරන් පරාජය වෙලා - ජනපතිරජයේ ආදායම් වැළැක්වීමට දරණ වෑයමට යට වන්නේ නෑ - ඇමැති මෛති‍්‍රපාල සිරිසේනරජයේ පැවැත්මට බදු අත්‍යවශ්‍යයිරටේම ගම් හදන්න රුපියල් කෝටි 3770 ක්දෙමළ කලා ශිල්ප හා සංස්කෘතිය සංවර්ධනය වෙනුවෙන් ජනපතිට ප‍්‍රසාදයජාතික ආරක්ෂක දිනය වෙනුවෙන් ආපදා අනතුරු ඇඟවීම් කුළුණු 25 ක්පරිසර හිතකාමී EZ TURBO අඟුරු උඳුනඅත්තුඩාවේ ශී‍්‍ර රාහුල මහ නාහිමියන්ට ජනපති ගෙන් සුභාශිංසනලෝක ආර්ථික අර්බුදය සහ ලෝක ත‍්‍රස්තවාදය ගැන ඉහළ පෙළේ හමුවක් හෙටකුරුලු උණට මුහුණදීමට රසායනාගාර සන්නද්ධ කරයිමධ්‍යම පළාතේ පවුල් ලක්ෂ 17 කට සෙතරටේම ගම් හදන්න රුපියල් කෝටි 3770 ක්’ගණිතය’ ගැටලුවට ලබන සතියේ ස්ථිර පිළිතුරක්සුනිල් දයා අල්විස්කුරුලු උණ වෛරසය පිළිබඳව විමර්ශනය කිරීමට අවශ්‍ය රසායනාගාර පහසුකම් ඇති කිරීමට බොරැල්ලේ රජයේ වෛද්‍ය පර්යේෂණායතනය සහ ගාල්ල කරාපිටිය රජයේ රෝහලේ රසායනාගාරයට අවශ්‍ය පහසුකම් සපුරාදීමට මේ වනවිටත් පියවර ගෙන ඇතැයි සෞඛ්‍ය අමාත්‍යංශය පවසයි.මේ හැර තෝරාගත් රෝහල් 20 පමණ දැඩි සත්කාර ඒකක කුරුලු උණට ප‍්‍රතිකාර ලබා දෙන්නට අවශ්‍ය මට්ටමට වැඩිදියුණු කිරීමට ද දැනටමත් කටයුතු කර තිබේ.වසංගත රෝග අංශයේ අධ්‍යක්ෂිකා ප‍්‍රධාන වසංගත රෝග විද්‍යාඥ පබා පළිහවඩන මහත්මිය අවධාරණය කළේ කුරුලු උණ වසංගතයේ මෙවර වෛරසය’H5N1’ ලෙසින් හඳුනාගෙන තිබෙන බවයි.එදා පැවතුණේ’H1N1’ කුරුලු උණ වෛරසයයි. කුරුල්ලන් හා සත්ව ගොවිපළ කුකුළන් ඇතුළු සත්වයන් මිලියන ගණනින් එදා මිය ගිය බවද දැන් පැතිර යන කුරුලු උණ වසංගතයෙන් ද ලෝකයේ රටවල් කිහිපයක කුකුළන් ලක්ෂ ගණනින් මිය යමින් සිටින බවය.මේ නිසා කිසිදු කුරුලු මස් වර්ගයක් හෝ සත්ව මස් මේ රෝග කාරකය පැතිර යන රටවලින් මෙරටට ගෙන්වීම තහනම් කර ඇතැයි ද එසේම කුකුළු පැටවුන් ගෙන්වීම, පක්ෂීන් ගෙන්වීම ද තහනම් කර ඇතැයි ඇය පැවසුවාය.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=aa0812214</link>
    <topic>මධ්‍යම පළාතේ පවුල් ලක්ෂ 17 කට සෙත</topic>
    <author>නිහාල් පී.අබේසිංහ</author>
    <content>ධෛර්යවන්ත, විනයගරුක රණවිරුවන් ඉදිරියේ මවුබිමට එරෙහි සතුරන් පරාජය වෙලා - ජනපතිරජයේ ආදායම් වැළැක්වීමට දරණ වෑයමට යට වන්නේ නෑ - ඇමැති මෛති‍්‍රපාල සිරිසේනරජයේ පැවැත්මට බදු අත්‍යවශ්‍යයිරටේම ගම් හදන්න රුපියල් කෝටි 3770 ක්දෙමළ කලා ශිල්ප හා සංස්කෘතිය සංවර්ධනය වෙනුවෙන් ජනපතිට ප‍්‍රසාදයජාතික ආරක්ෂක දිනය වෙනුවෙන් ආපදා අනතුරු ඇඟවීම් කුළුණු 25 ක්පරිසර හිතකාමී EZ TURBO අඟුරු උඳුනඅත්තුඩාවේ ශී‍්‍ර රාහුල මහ නාහිමියන්ට ජනපති ගෙන් සුභාශිංසනලෝක ආර්ථික අර්බුදය සහ ලෝක ත‍්‍රස්තවාදය ගැන ඉහළ පෙළේ හමුවක් හෙටකුරුලු උණට මුහුණදීමට රසායනාගාර සන්නද්ධ කරයිමධ්‍යම පළාතේ පවුල් ලක්ෂ 17 කට සෙතරටේම ගම් හදන්න රුපියල් කෝටි 3770 ක්’ගණිතය’ ගැටලුවට ලබන සතියේ ස්ථිර පිළිතුරක්ගම නැඟුම හා ජාතික සවියෙන්නිහාල් පී.අබේසිංහගම නැඟුම – ජාතික සවිය වැඩ සටහන යටතේ මේ වසර ඇතුළත මධ්‍යම පළාතේ කි‍්‍රයාවට නංවන ලද නව සංවර්ධන ව්‍යාපෘති 2710 ක් මඟින් පළාතේ පවුල් ලක්ෂ 17 කට සෙත සැලසී ඇතැයි මධ්‍යම පළාතේ හිටපු මහ ඇමැති සරත් ඒකනායක මහතා පවසයි. එම සියලු ව්‍යාපෘති සඳහා ජාතිය ගොඩනැඟීමේ හා වතු යටිතල පහසුකම් අමාත්‍යංශය රුපියල් කෝටි 112 ක් වැයකර තිබේ.මහින්ද රාජපක්ෂ ජනාධිපතිතුමාගේ උපදෙස් පරිදි කි‍්‍රයාත්මක ගමේ අදහස් අනුව ගම හා ගමේ ජනතාව නගා සිටුවීමේ ගමනැඟුම ජාතික සවිය වැඩසටහන යටතේ මධ්‍යම පළාතේ සියලුම ග‍්‍රාම නිලධාරි වසම් ඇතුළත විවිධ සංවර්ධන වැඩ කටයුතු කි‍්‍රයාත්මක වූ බවද සරත් ඒකනායක මහතා පැවැසීය.මේ අනුව මහනුවර දිස්ති‍්‍රක්කයේ ව්‍යාපෘති 1178 කි‍්‍රයාත්මක වී ඇති අතර ඉන් ප‍්‍රතිලාභ ලැබූ පවුල් ගණන 222319 කි. මේ යටතේ මාර්ග 995 ක් සමාජ සුබසාධන වැඩසටහන් 110 ක්, ජල සම්පාදන හා සනීපාරක්ෂක ව්‍යාපෘති 14 ක්, වාරිමාර්ග ව්‍යාපෘති 18 ක් කි‍්‍රයාවට නංවා ඇතැයි ප‍්‍රදේශයේ ජාතිය ගොඩනැඟීමේ, ගම නැඟුම, ජාතික සවිය, කටයුතු කි‍්‍රයාත්මක කරන ඇමැති එස්.එම්.චන්ද්‍රසේන මහතා පවසයි.මේ යටතේ මාතලේ දිස්ති‍්‍රක්කයේ කි‍්‍රයාත්මක ව්‍යාපෘති ගණන 678 කි. මාර්ග කිලෝමීටර් 112 ක් සකස් කර ඇති අතර විදුලිය සැපයීමේ ව්‍යාපෘති 58 ක් කි‍්‍රයාත්මක කර ඇත. ජීවනෝපාය සංවර්ධන වැඩසටහන් 37 ක් ද, ආගමික කටයුතු ව්‍යාපෘති 28 ක්ද, මාතලේ දිස්ති‍්‍රක්කය ඇතුළත කි‍්‍රයාවට නංවා තිබේ. එමඟින් පවුල් 124738 ක් ප‍්‍රතිලාභ ලබා ඇති අතර මුළු වියදම රුපියල් කෝටි 30 කි.නුවරඑළිය දිස්ති‍්‍රක්කයේ මාර්ග කිලෝ මීටර් 178 ක් සකස් කර තිබේ. මාර්ග ව්‍යාපෘති 740 ක්, ජල සම්පාදන හා සනීපාරක්ෂක ව්‍යාපෘති 73 ක්, විදුලි ව්‍යාපෘති 14ක්, සමාජ සුබසාධන ව්‍යාපෘති 18 ක් කි‍්‍රයාවට නංවා තිබේ. ප‍්‍රතිලාභ පවුල් ගණන 272720 ක් වන අතර කි‍්‍රයාත්මක මුළු ව්‍යාපෘති ගණන 853 කි. ප‍්‍රතිපාදන රුපියල් කෝටි 36කි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=aa0812215</link>
    <topic>රටේම ගම් හදන්න රුපියල් කෝටි 3770 ක්</topic>
    <author>නිහාල් පී. අබේසිංහ, සුනිල් දයා අල්විස්</author>
    <content>ධෛර්යවන්ත, විනයගරුක රණවිරුවන් ඉදිරියේ මවුබිමට එරෙහි සතුරන් පරාජය වෙලා - ජනපතිරජයේ ආදායම් වැළැක්වීමට දරණ වෑයමට යට වන්නේ නෑ - ඇමැති මෛති‍්‍රපාල සිරිසේනරජයේ පැවැත්මට බදු අත්‍යවශ්‍යයිරටේම ගම් හදන්න රුපියල් කෝටි 3770 ක්දෙමළ කලා ශිල්ප හා සංස්කෘතිය සංවර්ධනය වෙනුවෙන් ජනපතිට ප‍්‍රසාදයජාතික ආරක්ෂක දිනය වෙනුවෙන් ආපදා අනතුරු ඇඟවීම් කුළුණු 25 ක්පරිසර හිතකාමී EZ TURBO අඟුරු උඳුනඅත්තුඩාවේ ශී‍්‍ර රාහුල මහ නාහිමියන්ට ජනපති ගෙන් සුභාශිංසනලෝක ආර්ථික අර්බුදය සහ ලෝක ත‍්‍රස්තවාදය ගැන ඉහළ පෙළේ හමුවක් හෙටකුරුලු උණට මුහුණදීමට රසායනාගාර සන්නද්ධ කරයිමධ්‍යම පළාතේ පවුල් ලක්ෂ 17 කට සෙතරටේම ගම් හදන්න රුපියල් කෝටි 3770 ක්’ගණිතය’ ගැටලුවට ලබන සතියේ ස්ථිර පිළිතුරක්නිහාල් පී. අබේසිංහ, සුනිල් දයා අල්විස්මෙරට ග‍්‍රාමීය සංවර්ධන කටයුතු ඔස්සේ 14000 ක්වූ රටේ සියලු ග‍්‍රාම නිලධාරී වසම්වල යටිතල හා මානව සම්පත් සංවර්ධන කටයුතු සඳහා ජාතිය ගොඩනැගීමේ අමාත්‍යාංශය ලබන වසර සඳහා රුපියල් කෝටි 3770 ක් වෙන් කර ඇත.ඉන් වැඩිම මුදල් ප‍්‍රමාණයක් වෙන්කර ඇත්තේ ගම නැගුම වැඩපිළිවෙළ යටතේය. ඒ සඳහා වෙන්කර තිබෙන මුදල් ප‍්‍රමාණය රුපියල් කෝටි 1886 කි.වතු අංශය සඳහා රුපියල් කෝටි 50 ක් වෙන්කර ඇති අතර පෝෂණ මල්ල වැඩ සටහන සඳහා වෙන්කර ඇති මුදල කෝටි 67 කි.හරිත ගම්මාන, කිරි ගම්මාන, ඊ ගම්මාන, ආදිවාසි ගම්මාන, අපනයන ගම්මාන, කර්මාන්ත ගම්මාන හා අඩු ආදායම් පවුල්වල ආදායම වර්ධනය කිරීම හා අධ්‍යාත්මික සංවර්ධනය සඳහා මෙම මුදල් වැඩිපුර යෙදවීමට කටයුතු යොදා ඇත. මහාමාර්ග, විදුලිබලය, වාරිමාර්ග හා ජල සම්පාදන ක්ෂේත‍්‍රවලට ද මේ මුදල් යොදවනු ලබන බව ජාතිය ගොඩනැගීමේ හා වතු යටිතල පහසුකම් අමාත්‍යාංශය පවසයි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=aa0812216</link>
    <topic>’ගණිතය’ ගැටලුවට ලබන සතියේ ස්ථිර පිළිතුරක්</topic>
    <author>සුභාෂිණී ජයරත්න</author>
    <content>ධෛර්යවන්ත, විනයගරුක රණවිරුවන් ඉදිරියේ මවුබිමට එරෙහි සතුරන් පරාජය වෙලා - ජනපතිරජයේ ආදායම් වැළැක්වීමට දරණ වෑයමට යට වන්නේ නෑ - ඇමැති මෛති‍්‍රපාල සිරිසේනරජයේ පැවැත්මට බදු අත්‍යවශ්‍යයිරටේම ගම් හදන්න රුපියල් කෝටි 3770 ක්දෙමළ කලා ශිල්ප හා සංස්කෘතිය සංවර්ධනය වෙනුවෙන් ජනපතිට ප‍්‍රසාදයජාතික ආරක්ෂක දිනය වෙනුවෙන් ආපදා අනතුරු ඇඟවීම් කුළුණු 25 ක්පරිසර හිතකාමී EZ TURBO අඟුරු උඳුනඅත්තුඩාවේ ශී‍්‍ර රාහුල මහ නාහිමියන්ට ජනපති ගෙන් සුභාශිංසනලෝක ආර්ථික අර්බුදය සහ ලෝක ත‍්‍රස්තවාදය ගැන ඉහළ පෙළේ හමුවක් හෙටකුරුලු උණට මුහුණදීමට රසායනාගාර සන්නද්ධ කරයිමධ්‍යම පළාතේ පවුල් ලක්ෂ 17 කට සෙතරටේම ගම් හදන්න රුපියල් කෝටි 3770 ක්’ගණිතය’ ගැටලුවට ලබන සතියේ ස්ථිර පිළිතුරක්සුභාෂිණී ජයරත්නමෙවර අ.පො.ස. (සාමාන්‍ය පෙළ) නව විෂය නිර්දේශයේ ගණිතය IIප‍්‍රශ්න පත‍්‍රයේ ගැටලුව සම්බන්ධයෙන් ස්ථිර විසඳුමක් ලබන සතිය මුල වනවිට ලබාදීමට හැකිවෙතියි විභාග කොමසාරිස් ජෙනරාල් අනුර එදිරිසිංහ මහතා සිළුමිණට පැවැසීය.අධ්‍යාපන අමාත්‍ය සුසිල් පේ‍්‍රමජයන්ත මහතා විසින් මේ පිළිබඳව අධීක්ෂණය කර වහාම වාර්තාවක් ලබාදීමට කමිටුවක් පත්කර ඇත. අධ්‍යාපන අමාත්‍යංශයේ ලේකම් නිමල් බණ්ඩාර, විභාග කොමසාරිස් ජෙනරාල් අනුර එදිරිසිංහ, නියෝජ්‍ය විභාග කොමසාරිස් ඩබ්ලිව්.එම්.එන්.ජේ.පුෂ්පකුමාර යන මහත්වරු ඇතුළු ගණිතය විෂය සම්බන්ධ නිපුණතාව ඇති ජාතික අධ්‍යාපන ආයතනයේ අධ්‍යක්ෂවරයෙක්, ගණිත ගුරුවරයෙක් ගෙන් එම කමිටුව සකස් වී ඇත.මේ වනවිට විභාග කොමසාරිස්වරයා විසින් මෙම ගැටලුව සම්බන්ධ විභාග දෙපාර්තමේන්තුවේ වාර්තාව අධ්‍යාපන අමාත්‍යංශයට ලබා දී ඇති අතර අධ්‍යාපන අමාත්‍යංශ නිලධාරීන්ගේ වාර්තාවත් ලැබුණු වහාම මෙම කමිටුවේ අවසන් නිගමනය ලබාදීමට නියමිතය.මෙහිදී ශිෂ්‍යයන් ගෙන් හා මහජනතාව ගෙන් ද අදහස් ලබා ගෙන ඇති අතර විභාග කොමසාරිස්වරයා පවසන්නේ කාලය පිළිබඳව ඇතිවී ඇති ගැටලුව සම්බන්ධයෙන් සලකා බලා විභාගාපේක්ෂකයන්ට සහනයක් ලබා දෙන බවයි.දැනට තාවකාලික ලකුණු ලබා දීමේ ක‍්‍රමයක් ඇසුරෙන් තෝරාගත් උත්තර පත‍්‍ර කිහිපයක් පරීක්ෂා කර ඇති අතර ලබන සතිය මුල වන විට ලකුණු ලබාදීමේ ස්ථිර තීරණයකට එළැඹීමට විභාග දෙපාර්තමේන්තුව තීරණය කර ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=ab0812211</link>
    <topic>ඡන්දවලින් දිනන්න බැරි නිසා කුමන්ත‍්‍රණවලින් දිනන්න හදනවා</topic>
    <author>චන්දන බණ්ඩාර</author>
    <content>ඡන්දවලින් දිනන්න බැරි නිසා කුමන්ත‍්‍රණවලින් දිනන්න හදනවාඅණ්ඩපාලයා සහ ගෝල පිරිසඕනෑම කුමන්ත‍්‍රණයකට මුහුණදීමට අපි සූදානම්වයඹ-මධ්‍යම එජාප කි‍්‍රයාකාරීහු සංධානයට එතිමෙවර එජාපයට හිමිවන්නේ ඓතිහාසික අන්ත පරාජයක්!මෛත‍්‍රී ජනපතිට කියයිපෙට‍්‍රල් සඳහා අය කරන බදු ඉවත් කරන ලෙස රජයට ලැබුණු තීන්දුව ලැබීමත් සමඟම ජනාධිපතිතුමා ඊට ටික වේලාවකට පසුව කැබිනට් රැස්වීමට සහභාගිවීමට පැමිණි අගමැතිවරයා සහ තවත් ඇමැතිවරුන් කිහිප දෙනකු සමඟ ඒ පිළිබඳව සාකච්ඡා කෙළේය.මේ සාකච්ඡාවට ඇමැතිවරුන් වන සුසිල් පේ‍්‍රමජයන්ත, නිමල් සිරිපාල ද සිල්වා, රෝහිත බෝගොල්ලාගම, ඩලස් අලහප්පෙරුම, රාජිත සේනාරත්න, ජී.එල්. පීරිස්, අනුර පි‍්‍රයදර්ශන යාපා, බන්දුල ගුණවර්ධන, පවිත‍්‍රා වන්නිආරච්චි යන ඇමැතිවරුන් එක් වූහ. අමතරව මුදල් අමාත්‍යාංශ ලේකම් සුමිත් අබයසිංහ සහ ශී‍්‍ර ලංකා මහ බැංකුවේ අධිපති අජිත් නිවාඩ් කබ්රාල් ද ඒ සමඟම ජනාධිපතිතුමා අරලියගහ මැදුරට කැඳවූයේය.අගමැති රත්නසිරි වික‍්‍රමනායකයඉන් අනතුරුව කැබිනට් රැස්වීම ජනාධිපතිතුමාගේ ප‍්‍රධානත්වයෙන් ඇරැඹිණි. එහිදී ජනාධිපතිතුමා මුලින් ම පැහැදිලි කළේ අධිකරණ නියෝගය ගැනය. “පාර්ලිමේන්තුව තමයි බදු ගැන තීන්දු ගන්නේ.අයවැය ඉදිරිපත් කරලා බදු ගැන මහජන නියෝජිතයන් ගෙන් සම්මත කර ගත්තා. ඒ වගේ ම අපේ රජය අත්‍යවශ්‍ය භාණ්ඩවලට බදු සහන දුන්නා. ඔය බදු අරගෙන රජය රටේ කරන සංවර්ධන වැඩත් බොහොමයි.ජනතාවට පොහොර සහනාධාරය දෙනවා. නොමිලේ සෞඛ්‍ය පහසුකම්, අධ්‍යාපනය, ඉහළ කොත්මලේ ජල විදුලි බලාගාරය, නොරච්චෝල විදුලි බලාගාරය, හම්බන්තොට වරාය, වීරවිල ගුවන් තොටුපළ සහ මහාමාර්ග හදන්නේ ලැබෙන බදු මුදල් වලින්.” ජනාධිපතිතුමා කීවේ රජය බදුවලින් රටේ යහපතට සිදු කරන මෙහෙය ගැනය.“තෙල් මිල වැඩිවුණ හැම වෙලාවේම අපේ රජය බස් ගාස්තු වැඩි කරන්න දුන්නේ නෑ. ජනතාවට සහන දුන්නා. ගිය සතියේ පෙට‍්‍රල් මිල අඩු කළා. එහෙම තත්ත්වයක් යටතේ අපි වැඩ කරන්නේ. එහෙම රටට වැඩ කරනකොට එක එක අවස්ථා දිහා බලා තීන්දු ගන්න අමාරුයි. මේ ගැන හැමෝම රටට කථා කරන්න” ජනාධිපතිතුමා අවධාරණය කෙළේය.පාර්ලිමේන්තුව බදු පිළිබඳ බලධරයා“පාර්ලිමේන්තුව තමයි බදු පිළිබඳ බලධාරියා.” ඇමැති ආතාවුද සෙනෙවිරත්න කීවේය. ජෝන් සෙනෙවිරත්න ඇමැතිවරයා ඇමැති අතාවුදගේ ප‍්‍රකාශය අනුමත කෙළේය. ඉන් පසුව කැබිනට් මණ්ඩලයට අදහස් දැක්වූයේ අගමැති රත්නසිරි වික‍්‍රමනායකය.“එක පැත්තකින් ත‍්‍රස්තවාදයට උඩගෙඩි දෙන දේ එජාපය ලබාගෙන තියෙනවා. මේ කාලේ ජාතික ආරක්ෂාවට වැඩිපුරම මුදලක් යොදවන කාලයක්. බදු අඩු කරලා රටේ පාලනය ගෙනියන්නේ කොහොමද කියලා දැන්ම තීන්දුවක් ගන්න ඕන.” අගමැතිවරයා ඉතා දීර්ඝව අදහස් දැක්වීමක් සිදු කළේය.“අපි මේ වෙනකොට බඩුමිල අඩු කරගෙන යනවා. කිරිපිටි, ගෑස්, ඉන්ධන වගේ ම අත්‍යවශ්‍ය ආහාර ද්‍රව්‍යවල බදු ඉවත් කරනවා. හැබැයි මෙහෙම ගියොත් සමහර තීරණ නිසා අයවැය විතරක් නෙවෙයි රටේ ආර්ථිකයත් කඩාගෙන වැටෙයි. සමහරු කියනවා ඇමැතිවරු අඩු කරලා වියදම් පාලනය කරන්න පුළුවන් කියලා” ඇමැති බන්දුල ගුණවර්ධන රටේ භාණ්ඩ මිලට ඇතුළත් කැර තිබු බදු අඩු කිරීම ගැන පැහැදිලි කෙළේය.“ඒකත් හරියට අර කව්ද උදවිය වැටුප් වැඩි කරගෙන කරපු දේවල් වගෙයි. ඇමැතිවරුන්ගේ පඩි වැඩිවීම ගැන කථා කරනවා. ජාතික වියදමත් එක්ක බැලුවාම ඒක මොන කජ්ජක්ද කියලා හිතෙනවා.” ඇමැති බන්දුල ගුණවර්ධන කීවේ බොහෝ උදවිය ඉලක්කම්වල පැටලෙන්නේ හරි හැටි අධ්‍යනයකින් තොරව බවය.ඇමැති මහාචාර්ය ජී.එල්. පීරිස්ඉන් පසුව ඇමැති මහාචාර්ය ජී.එල්. පීරිස් විග‍්‍රහ කළේ අධිකරණයට, ව්‍යවස්ථාදායකයට සහ විධායකයට තිබෙන බලතල ගැනය. “එජාපය දැන් එන්න හදන්නේ ජනතාව රජයට එරෙහිව පාරට බස්සන්න. අධිකරණයේ පිහිට ඒ සඳහා ලබා ගන්න එජාපය උත්සාහ කරනවා” මැති ඇමැතිවරු කැබිනට් මණ්ඩලයේදී කියූහ.“රජය මුදල් නාස්ති කරනවා දූෂණය කරනවා කියලා චෝදනා කරනවානම් ඒවාට පිළිතුරු අපි ළඟ තියෙනවා. අපි මේ මොහොතේ රටේ ජාතික ආරක්ෂාවට සිදු වෙන හානිය ජනතාවට පැහැදිලි කරලා දැඩි තීන්දුවකට යමු” ඇමැති දිනේෂ් ගුණවර්ධන කැබිනට් මණ්ඩලයට කීවේය.“මට හෙට වුණත් පුළුවන් ත‍්‍රස්තවාදයට එරෙහි යුද්ධය නතර කරන්න. මම විතරක් නෙවෙයි අපේ පවුලේ උදවිය මරණ තර්ජනවලට මූණ දීලා යුද්ධය පිළිබඳ තීරණ ගත්තේ. ත‍්‍රස්තවාදීන්ට එරෙහිව යුද්ධ කරන ගමන් මට හැම පෙරමුණකම සටන් කරන්න බැහැ. අවුරුදු තිහක් ඇදි ඇදී ගිය යුද්ධය මම අවුරුදු දෙකෙන් ජයග‍්‍රහණය පෙනෙන මානයටම ගෙනවා.ත‍්‍රස්තවාදයට එරෙහි යුද්ධය නිම වුණාම නාස්තිය, දූෂණය, පාතාලය, කුඩු මේවාට එරෙහිව යුද්ධ කරලා දිනන්න මට උපරීම මාස තුනක් යාවී.” ජනාධිපතිතුමා කැබිනට් මණ්ඩලයට කීවේ පළමුවෙන් ම රටට මහා පරිමාණයෙන් වද දෙන ත‍්‍රස්තවාදයට එරෙහි යුද්ධය අවසන් කිරීමේ අවශ්‍යතාව ගැනය.ප‍්‍රශ්න ඇති කරවන අයට එරෙහි දේශපාලන තීන්දු”හැම පෙරමුණකම එකවර යුද්ධ කරන්න ගියොත් සාර්ථක වෙන්නේ නැහැ. ත‍්‍රස්තවාදයට එරෙහි යුද්ධය ඉවරකරලා මම අනිත් යුද්ධ පටන් ගන්නේ. නමුත් විපක්ෂය පෙට‍්‍රල් ෂෙඩ් ගිනි තියලා රජයට එරෙහිව රටේ ලොකු විරෝධයක් ගෙනියන්න හදනවා.ඇඳිරි නීතිය දාලා හරි ඒ වගේ දෙයක් මැඩ පවත්වන්න මම බැඳිලා ඉන්නවා” ජනාධිපතිතුමා ඉතාම දීර්ඝ ලෙස කැබිනට් මණ්ඩලයට අදහස් දැක්වූයේය.ඇමැති මෛතී‍්‍රපාල සිරිසේන ඉන්පසුව කැබිනට් මණ්ඩලයට නව අදහසක් ඉදිරිපත් කෙළෙළ්ය. “අපි දැන් කලබල වෙන්න හොඳ නෑ. මේ හැම ප‍්‍රශ්නයක්ම ඇති කරවන සාධකය ගැන දේශපාලනමය වශයෙන් හිතමු. රනිල්ට ඡන්දවලින් දිනන්න බැරි නිසා මේ වගේ කුමන්ත‍්‍රණවලින් දිනන්න හදනවා. මේවා ජනතාවට පැහැදිලි කරන්න ඕන. මේවා පිටුපස තියෙන්නේ විදේශ මුදල් බව අපි ජනතාවට පෙන්වලා දෙන්න ඕන.” ඇමැති මෛතී‍්‍රපාල පැහැදිලි කෙළේය.”අපිට මේවා නිවැරැදි කරගන්න බැරි වුණොත් අරගලයක් කරමු. අපි හිරේ යමු. බැරි වුණොත් ඕනැ දෙයක් වුණාවේ” ඇමැති අනුර පි‍්‍රයදර්ශන යාපා සහ ඇමැතිනී පවිත‍්‍රා වන්නිආරච්චි එකහඩින් කැබිනට් මණ්ඩලයට කීහ.ඒ සමඟම ජනාධිපතිතුමා ඇමැති ඩිව් ගුණසේකරගෙන් ඇසූයේ “ඩිව් ඔයාගේ අදහස මොකක්ද මේ ඇතිවෙලා තියෙන තත්ත්වය ගැන” කියාය. “අපි පාර්ලිමේන්තුවෙන් ප‍්‍රශ්නය නිරාකරණය කරගමු.” ඇමැති ඩිව් අවධාරණය කෙළේය.ඉන් අනතුරුව ඇමැති ජී.එල්. පීරිස් අතීතයේ පාර්ලිමේන්තුවේ සිදුවු සිදුවීමක් විග‍්‍රහ කෙළේය. “අතීතයේ අධිකරණ ක්ෂේත‍්‍රයේ ප‍්‍රධානීන් පවා පාර්ලිමේන්තුවට ගෙන්වා ප‍්‍රශ්න කළා. අපි කලබල නොවී පාර්ලිමේන්තුව හරහා මේ ප‍්‍රශ්නය විසඳ්‍ර ගමු” ඇමැති ජී.එල්. පෙන්වා දුන්නේය.මංගල, අලස් සහ කුමන්ත‍්‍රණඉන් අනතුරුව ඇමැතිවරයා තවත් අපූරු කථාවක් ජනාධිපතිතුමාට මතක් කැර දුන්නේය.“සර් ඇමැතිවරුන්ගේ වැටුප් වැඩි කරනවා කියලා කෑගැහුවාට ඉතිහාසයේ පළමු වරට වෘත්තීය සමිති නායකයකු වගේ එක්තරා පුද්ගලයකු ජනපති මැදුරට ඇවිත් දහස් ගණනකින් වැටුප් වැඩි කර ගත්තා.අපි මේවා සේරම පාර්ලිමේන්තුවේදී කියනවා.” ඇමැතිවරු ජනාධිපතිතුමාට පෙන්වා දුන්හ. ඉන් අනතුරුව කැබිනට් මණ්ඩලයේ ඇමැතිවරු කථා බහ කළේ ප‍්‍රසිද්ධ පන්සලක් ගැනය.”ප‍්‍රසිද්ධ දෙමළ ව්‍යාපාරිකයකුගේ නිවෙසේ තිබුණු මංගල උත්සවයකදී ඔය කියන උදවිය අලස් සහ මංගල සමග එකට කෑම කාලා වැඩි වෙලාවක් කථා බහ කර කර ඉන්නවා අපි දැත්කා.” කිහිප දෙනෙක් ජනාධිපතිතුමාට කීහ.කැබිනට් මණ්ඩල රැස්වීම පැවැති දිනයට පසු දින මහාභාණ්ඩාගාර ලේකම් ශ්‍රේෂ්ඨාධිකරණයට ගෙන්වීමට තීරණය කැර තිබිණි. ඒ ගැනද ඇමැතිවරු අතර කථාබහට ලක්විය. “අපි කැබිනට් තීරණයක් ගමු අධිකරණ තීරණයක් නම් එහි පිටපතක් කැබිනට් මණ්ඩලයට ගන්න. නැත්නම් රජයේ නිලධාරින් බය වෙනවා වැඩ කරන්න” ඇමැති රාජිත කැබිනට් මණ්ඩලයේදී කීවේය.”එ.ජා.ප නායකතුමා නම් අධිකරණය ගැන එයාගේ ස්ථාවරය ප‍්‍රකාශ කරලානේ තියෙන්නේ. එයා කිව්වා පාර්ලිමේන්තු බලතල උත්තරීතරයි කියලා. බලමු එයා දිගටම ඒ මතයේම ඉදීවිද කියලා” ජනාධිපතිතුමා කීවේය.ගිය සෙනසුරාදා එ.ජා.ප. නායකයා සිටියේ සිංගප්පූරුවේය. ඒ පෞද්ගලික සංචාරයකට සහභාගී වෙමිනි. එම සංචාරයට නායක රනිල්ගේ බිරිඳ මෛතී‍්‍ර වික‍්‍රමසිංහ ද එක්ව සිටියාය.එ.ජා.ප. නව සභාපතිවරයා ලෙස පත්වූ ගාමිණී ජයවික‍්‍රම පෙරේරා ගිය සතියේ තම ධූරයේ වැඩ කටයුතු නිල වශයෙන් ආරම්භ කෙළේ ය. ඉන් අනතුරුව හෙතෙම මුලින් ම ගියේ ශ‍්‍රී දළදා වහන්සේ වැඳ පුදා ගැනීමට ය. ඉන් අනතුරුව එ.ජා.ප. නව සභාපතිවරයා අස්ගිරි මහා විහාරයට ගොස් අස්ගිරි මහනාහිමියන් හමු වී ආශිර්වාද ලබා ගත්තේය.ගිය ඉරිදා කඩුවෙල එ.ජා.ප. ආසන බල මණ්ඩල රැස්වීම පැවැත්විණි. ඒ කඩුවෙල එ.ජා.ප. සංවිධායක සුජීව සේනසිංහගේ මෙහෙයවීමෙනි. කඩුවෙල නගරයේ පැවැති බල මණ්ඩල රැස්වීමට එ.ජා.ප. ජාතික සංවිධායක එස්.බී.දිසානායක, එ.ජා.ප. මාධ්‍ය ප‍්‍රකාශක ගයන්ත කරුණාතිලක ඇතුළු එ.ජා.ප. ප‍්‍රබලයන් කීප දෙනෙක් එක්ව සිටියහ.එ.ජා.ප. පළාත් පාලන නියෝජිතවරු පිරිසකට රක්ෂණ ඔප්පු පිරිනැමීමක් ද ගිය ඉරිදා සිරිකොත මූලස්ථානයේ දී සිදුවිය. එ.ජා.ප. පළාත් පාලන අනු කමිටුවේ සභාපති මන්තී‍්‍ර වජිර අබේවර්ධනගේ ප‍්‍රධානත්වයෙන් එය සිදුවීය.එ.ජා.ප. නියෝජ්‍ය නායකත්වය නැවතත් බාරගත් කරු ජයසූරිය ගිය සඳුදා උදේ දහය පසුවී මිනිත්තු හතළිස්පහට යෙදුණු සුබ මොහොතින් තම ධූරයේ වැඩ බාර ගත්තේය. මේ අවස්ථාවට එ.ජා.ප. නායක රනිල් වික‍්‍රමසිංහ ද එක්වීය. ඒ එ.ජා.ප. නායකයාගේ සිංගප්පූරු පෞද්ගලික සංචාරය නිමා කැර නැවැත පැමිණීමෙන් පසුවය.එ.ජා.ප. මහ ලේකම් තිස්ස අත්තනායක මේ දිනවල සිටින්නේ විදෙස්ගතවය. ඒ එ.ජා.ප. විදෙස් ශාඛා පණගැන්වීමේ කටයුතු මෙහෙයවමිනි. ගිය සතියේ එ.ජා.ප. මහ ලේකම් තිස්ස ප‍්‍රංසයේ පැරිස් නුවර එ.ජා.ප. ශාඛා සමිති නියෝජිත හමුවකට එක්වීය. එම නියෝජිත හමුව වෙස්ට්බෙස්ටන් හෝටලයේ සංවිධානය කැර තිබිණි. එම හමුව සංවිධානය කැර තිබුණේ යුරෝපයේ එ.ජා.ප. ශාඛා සමිති සම්බන්ධීකාරක දයා රණතුංගය.පැරිස් එ.ජා.ප. ශාඛා සමිති නියෝජිත හමුවේදී එ.ජා.ප. මහ ලේකම්වරයාට එ.ජා.ප. සාමාජිකයෝ පොරොන්දු වූයේ මාසිකව රුපියල් ලක්ෂය බැගින් පක්ෂයට ලබා දීමටය. එය තහවුරු කරමින් දෙසැම්බර් මාසය සඳහා වන රුපියල් ලක්ෂයක මුදල මහලේකම් තිස්ස වෙත පිළිගැන්වීම ද එහිදී සිදුවිය.ඉදිරියේදී පැවැත්වීමට නියමිත වයඹ සහ මධ්‍යම පළාත් මැතිවරණය සඳහා එ.ජා.ප. යෙන් තරග වදින අපේක්ෂක ලයිස්තුව සැකසීම මේ දිනවල ලහි ලහියේ සිදුවේ. ඒ සඳහා වෙන එ.ජා.ප. නාමයෝජනා කමිටුව ගිය සතියේ එ.ජා.ප. නායකයාගේ ප‍්‍රධානත්වයෙන් රැස්වීය. නියෝජ්‍ය නායක කරු ජයසූරිය, එ.ජා.ප. උප නායක රුක්මන් සේනානායක, එ.ජා.ප. ජාතික සංවිධායක එස්.බී.දිසානායක, එ.ජා.ප.මන්තී‍්‍ර ගාමිණී ජයවික‍්‍රම සහ මන්තී‍්‍ර ජෝන් අමරතුංග ඊට එක්ව සිටියහ.පසුගිය සති කීපයේදීම පූජ්‍ය ඇල්ලේ ගුණවංශ හිමියන් ගේ ප‍්‍රධානත්වයෙන් රණවිරුවන් වෙනුවෙන් විවිධ ද්‍රව්‍ය එක් රැස් කිරීම සිදු විය. ඉන් පසුව එම භාණ්ඩ රණවිරුවන් වෙත ලැබීමට සැලැස්විණි.මේ අතරතුර පූජ්‍ය ඇල්ලේ ගුණවංශ හිමියන් පසුගිය කාලයේ තවත් වැදගත් වූ කටයුත්තක් සංවිධානය කළහ. එනම් අපේ රටේ සිටින ප‍්‍රවීණ සහ නව පරපුරේ කලාකරුවන් ඒකරාශි කැරගෙන රණවිරුවන්ට උපහාර පිණිස නාට්‍යයක් නිෂ්පාදනය කිරීම ය. මේ නාට්‍යයය ඉදිරි දිනවල දී යුද බිමේ සිටින රණවිරුවන් ඉදිරියේ රඟ දැක්වීමට නියමිත ය.මේ සඳහා අපේ රටේ දේශමාමක කලාකරුවන් අතරේ සිටින ශ‍්‍රියන්ත මෙන්ඩිස්, පාලිත සිල්වා, කුසුම් රේණු, රොෂාන් පිලපිටිය, ඕෂධී හේවා මද්දුම, සනෝජා බිබිලේ, සිරිල් වික‍්‍රමගේ වැනි කලාකරුවන් රැසකගේ දායකත්වය ලැබී තිබේ.ජයග‍්‍රහණ හමුවේකොටින්ට ඔක්සිජන්මේ නාට්‍යයේ නිෂ්පාදන කටයුතු ආරම්භ කෙරුණු දිනයේ විශේෂ උත්සවයක් පැවැත්විණි. එම උත්සව සභාවේදී කලාකරුවන්ට උපදේශකත්වය ලබාදෙමින් මේ මහඟු කාර්ය මෙහෙයවන පූජ්‍ය ඇල්ලේ ගුණවංශ හිමියෝ අදහස් දැක්වූහ.“හැමදාම අපි දැකලා තියෙනවා මෙරට කොටි ත‍්‍රස්තයන්ට එරෙහි යුද්ධය ජයග‍්‍රාහී මාවතේ අවසන් කඩ ඉමට ළඟා වෙනවිට බටහිර අධිරාජ්‍ය ගැති බලවේග නැගිටිනවා. දේශද්‍රෝහීන් සහ ඇතැම් රාජ්‍ය නොවන සංවිධාන කොටි සංවිධානයට ඔක්සිජන් ලබා දෙනවා. අදත් සැඟවී සිටි බලවේග ඉදිරියට ඇවිත් විරෝදාර හමුදාවන්ගේ ගමන වැලැක්වීමට උත්සාහ දරනවා.ඒ නිසා දැන් රටට ආදරය කරන ජනතාව පක්ෂ පාට ලෙස නොබෙදිය යුතුයි. ශ‍්‍රී.ල.නි.ප, එ.ජා.ප, ජ.වි.පෙ ලෙස නොව එක මවකගේ දරුවන් ලෙස නැඟී සිටිය යුතුයි.දශක තුනක් තිස්සේ අපේ රටේ ජනතාවගේ හදවතට දුක් දෙන යුද්ධය අවසාන කළ යුතුයි. එය අවසන් කොටි ත‍්‍රස්තවාදියා පරාජය කරන තුරු ඉදිරියට ගෙන යාමට ති‍්‍රවිධ හමුදාවට අපේ රටේ ජනතාවගේ ශක්තිය ධෛර්ය ලබා දිය යුතුයි. සියලුම හෙළයන්ට අවදි වෙන ලෙස අපි ඇරැයුම් කරනවා” පූජ්‍ය ඇල්ලේ ගුණවංශ හිමියෝ අවධාරණය කළහ.කරුගේ පෞද්ගලික ලේකම් එ.ජා.පයට නොයයිරාජ්‍ය පරිපාලන ඇමැති ධූරයෙන් සමුගෙන කරු ජයසූරිය එ.ජා.ප. නියෝජ්‍ය නායකත්වය බාර ගත්තේ ගිය සතියට පෙර සතියේ ය. කරු ජයසූරිය කොළඹ මහ නගර සභාවේ නගරාධිපති ධූරය දැරූ සමයේ සිට වත්මන් රජයේ රාජ්‍ය පරිපාලන ඇමැති ධූරය දරන කාලය දක්වාම කරුගේ පෞද්ගලික ලේකම් ලෙස කටයුතු කළේ රන්ජන් බණ්ඩාරය.රන්ජන් පෞද්ගලික ලේකම් ලෙස කරු ජයසූරිය ඇසුරේ වසර පහලොවක් තරම් දිගු කාලයක් සේවයෙහි යෙදුණ ද හදිසියේ ඇමැති කරු රජයෙන් සමුගැනීම ගැන කල කිරීම නිසා රන්ජන් ඇමැති කරුගෙන් ගිය සතියට පෙර සතියේ සමුගෙන තිබිණි.ඒ සමුගැනීම සමඟම රන්ජන් ජනාධිපතිතුමා යටතට පත්වූ රාජ්‍ය පරිපාලන අමාත්‍යංශයේ ජනාධිපතිතුමාගේ සම්බන්ධීකරණ ලේකම්වරයකු ලෙස පත් කෙරිණි. ඒ සමඟම රන්ජන්ගේ සොහොයුරා වූ විමල් බණ්ඩාර ගිය සතියේ මෙලොවින් සමුගත්තේ හදිසියේ ඇති වූ රෝගාබාධයකිනි.හිටපු ඇමති කරු ගේ පෞද්ගලික ලේකම්ව සිටි රන්ජන් ගේ සොහොයුරා ගේ දේහය තැන්පත් කැර තිබුණේ අනුරාධපුරයේ පිහිටි නිවෙසේ ය. උතුරුමැද මහ ඇමැති බර්ටි පෙ‍්‍ර්මලාල් දිසානායක, ඇමැති තිස්ස කරලියද්ද, ඇමැති එස්.එම්. චන්ද්‍රසේන ඇමැති නියෝමාල් පෙරේරා, හිටපු ඇමැති ආර්.ඩී. සිරිසේන, උතුරු මැද පළාත් සෞඛ්‍ය ඇමැති පේසල ජයරත්න, උතුරුමැද පළාත් විපක්ෂනායක එ.ජා.ප. පළාත් මන්ත‍්‍රී අනුරාධ ඇතුළු මැති ඇමැතිවරු රැසක් රන්ජන් ගේ සොහොයුරාගේ දේහයට අවසන් ගෞරව දැක්වීමට පැමිණියහ.රාති‍්‍ර කාලයේ මල ගෙදරට පැමිණි බොහෝ මැති ඇමැතිවරුන් කථා බහ කෙළේ හිටපු ඇමැති කරු රජයෙන් ඉවත්වීමට ගත් තීරණය කාලෝචිත සහ සුදුසු තීරණයක් නොවූ බවයි.කුමන්ත‍්‍රණ පරදන්නසන්ධානයට එක්වෙමුජා.නි.පෙ ප‍්‍රධාන ලේකම් මන්තී‍්‍ර නන්දන ගුණතිලකජාතික නිදහස් පෙරමුණේ මධ්‍යම කාරක සභාව සුපුරුදු පරිදි ගිය සතියේ බත්තරමුල්ල ප‍්‍රධාන කාර්යාලයේ දී රැස්වීය. ඒ ජා.නි.පෙ ප‍්‍රධාන ලේකම් පාර්ලිමේන්තු මන්තී‍්‍ර නන්දන ගුණතිලක ගේ ප‍්‍රධානත්වයෙනි. ජා.නි.පෙ එක්සත් ජනතා නිදහස් සන්ධාන රජයට ඍජුව එක්විය යුතු බවට ජා.නි.පෙ දේශපාලන මණ්ඩලය ගෙන තිබූ තීරණය පිළිබඳව එහිදී දීර්ඝව සාකච්ඡා වීය.”මේ මොහොතේ රට හමුවේ ඇති කුමන්ත‍්‍රණ පරාජයට පත් කිරීමට එක්සත් ජනතා නිදහස් සන්ධානයට එක්වීමට සන්ධානයේ ප‍්‍රධාන ලේකම් සුසිල් පෙ‍්‍ර්මජයන්ත අපේ පක්ෂයට කැර ඇති ආරාධනය ගැන අපි සලකා බැලිය යුතුයි.” ජා.නි.පෙ ප‍්‍රධාන ලේකම් නන්දන ගුණතිලක මධ්‍යම කාරක සභාවට පෙන්වා දුන්නේය.”අපි ඒ ගැන තීරණයක් ගැනීම ලබන සැසි වාරයට කල් තබමු. දැන් පළාත් මැතිවරණයට තරග කරන්නේ කෙසේ ද කියලා තීරණයක් ගමු. තනිව තරග කරනවාද එක්සත් ජනතා නිදහස් සන්ධානය සමග එක් වී තරග කරනවාද කියලා තීරණයක් ගන්න වෙනවා.” ජා.නි.පෙ කුරුණෑගල දිස්ති‍්‍රක් නායක සේනාරත්න ද සිල්වා පෙන්වා දුන්නේය.ඊළඟට ජා.නි.පෙ මධ්‍යම කාරක සභභාවට අදහස් දැක්වූයේ ජා.නි.පෙ ජාතික සංවිධායක කමල් දේශපි‍්‍රය මාන්නපෙරුමය. “අපි මොන විදියට මැතිවරණයකට මුහුණ දුන්නත් ඊට යාන්ත‍්‍රණයක් සකස් කර ගත යුතුයි.” කමල් දේශපි‍්‍රය අවධාරණය කළේය.ජා.නි.පෙ සභාපති පාර්ලිමේන්තු මන්තී‍්‍ර විමල් වීරවංශ මේ දිනවල සිටින්නේ ඉතාලියේ සංචාරයක නිරත වෙමිනි.පාර්ලිමේන්තු මන්තී‍්‍ර අචල ජාගොඩ, මොහොමඩ් මුසාමිල් ද මේ සංචාරයට එක්ව සිටිති. ගිය සතියේ ජා.නි.පෙ සභාපතිවරයා ගේ මූලිකත්වයෙන් ජා.නි.පෙ ඉතාලි බල මණ්ඩලය පිහිටුවා ගැණිනි. ඊට අමතරව නැපෝලී සහ රෝම යන නරගවල ජා.නි.පෙ සාර්ථක රැස්වීම් කීපයක් ද පැවැත්විණි.රනිල් කරූට එරෙහි සටන පටන්ගනීකරූ ජයසූරිය එ.ජා.ප නියෝජ්‍ය නායකත්වයට පත්ව සතියක් ගත වෙන්නටත් පෙරම එ.ජා.ප නායක රනිල් කරූට එරෙහි සටන පටන්ගෙන තිබේ. කරූ නියෝජ්‍ය නායකත්වයේ වැඩ බාර ගැනීමට දින කීපයක් තිබියදී එ.ජා.ප උප නායක රුක්මන් සේනානායක සහ එ.ජා.ප සභාපති ගාමිණි ජයවික‍්‍රම පෙරේරා කථිකා කැර ගෙන තිබුණේ කරූ වැඩ බාර ගන්නා අවස්ථාවට එ.ජා.ප ප‍්‍රබලයන් සහභාගී කැර ගැනීමටය.ඒ අනුව එ.ජා.ප පාර්ලිමේන්තු මන්තී‍්‍රවරු, එ.ජා.ප ආසන සංවිධායකවරු, එ.ජා.ප පළාත් මන්තී‍්‍රවරු, එ.ජා.ප ප‍්‍රාදේශීය සභා මන්තී‍්‍රවරු කරූ නියෝජ්‍ය නායකත්වයේ වැඩ බාර ගන්නා අවස්ථාවට සහභාගී කරවීමට රුක්මන් සහ ගාමිණි ජයවික‍්‍රම තීරණය කැර තිබිණි.ඒ අනුව එ.ජා.ප ප‍්‍රධානීන්ට සිරිකොත හරහා ආරාධනා කිරීමට ද නියමිත විය. එම කටයුත්ත එ.ජා.ප සභාපති ගාමිණි ජයවික‍්‍රම පැවැරුයේ එ.ජා.ප පරිපාලන ලේකම්වරයාටය.එ.ජා.ප නායකයාට මේ සියළුම තොරතුරු සැලවීමත් සමගම එ.ජා.ප නායක රනිල් පරිපාලන ලේකම්වරයාට නියෝග කැර ඇත්තේ එසේ ආරාධනය නොකරන ලෙසටය.මීට පෙර එ.ජා.ප නියෝජ්‍ය නායකත්වයට කරූ ජයසූරිය සහ උප නායකත්වයට ගාමිණි අතුකෝරාළ පත්වු අවස්ථාවේ ඔවුන් වැඩ බාර ගන්නා අවස්ථාවට එ.ජා.ප නායක රනිල් සහභාගී වී තිබුණේ නැත. නමුත් ගිය සතියේ කරු වැඩ භාර ගන්නා අවස්ථාවට එ.ජා.ප නායකයා සහභාගී විය.එ.ජා.ප නායකයාට එම උත්සවයට සහභාගී වෙන ලෙස උපදෙස් දී ඇත්තේ අකිල විරාජ්, සාගල රත්නායක සහ උපුල් ජෝශප් සහ දිනිත් චින්තක යන සිව් දෙනා බවද වාර්තා වෙයි.කරූ වැඩ බාර ගන්නා අවස්ථාවට එ.ජා.ප කෘත්‍යාධිකාරි මණ්ඩලයේ දස දෙනෙකුවත් සහභාගී වී නොමැත. ඊට හේතු වී ඇත්තේ එම අවස්ථාවට සහභාගී වීමට කෘත්‍යාධිකාරි මණ්ඩල සභිකයින්ට එ.ජා.ප ය ඇරැයුම් නොකිරීමයි.එම අවස්ථාවට මන්තී‍්‍ර වජිර පැමිණ විනාඩි දහයක් පමණ සිට නික්ම ගියේය. එ.ජා.ප උප නායක රුක්මන් සේනානායක, එ.ජා.ප සභාපති ගාමිණි ජයවික‍්‍රම පෙරේරා සහ එ.ජා.ප මන්තී‍්‍රවරුන් වන සරත්චන්ද්‍ර රාජකරුණා, ජයලත් ජයවර්ධන, ඉන්දික බණ්ඩාර, රවී සමරවීර ඇතුළු එ.ජා.ප නායකයින් කීප දෙනෙක් කරූ වැඩ බාර ගන්නා අවස්ථාවට එක්ව සිටියහ.මේ අතර එ.ජා.ප මන්තී‍්‍රවරු බහුතරයක් කරූ ජයසූරිය හමුවීමට පටන් ගෙන ඇති බව වාර්තා වෙයි. විශේෂයෙන්ම එ.ජා.ප ය තුළ කරූ ජයසූරිය මතුවීම වළක්වා ලීමට එ.ජා.ප නායක රනිල් මේ වනවිට සැලසුම් සකසමින් සිටින බවද වාර්තා වෙයි.වයඹ, මධ්‍යම ජයසන්ධානයට ?කරූ ජයසූරිය නියෝජ්‍ය නායකයා ලෙස පත් කිරීම නිමිති කොටගෙන ගිය සතියේ එ.ජා.ප ප‍්‍රබලයකු එ.ජා.ප මන්තී‍්‍රවරුන් වෙනුවෙන් සාදයක් සංවිධානය කැර තිබිණි. කොළඹ ඩුප්ලිකේෂන් පාරේ පිහිටි නිවෙසක මේ සාදය පැවැත්විණි.මංගල සමරවීර, රාවුෆ් හකීම්, එ.ජා.ප නායක රනිල්, මෛතී‍්‍ර ෂක‍්‍රමසිංහ සහ එ.ජා.ප මන්තී‍්‍රවරු රැසක් ඊට එක්ව සිටියහ. ඒ අතර ජයලත් ජයවර්ධන, කබීර් හෂීම්, තලතා අතුකෝරාළ, රවින්ද්‍ර සමරවීර සහ එ.ජා.ප පළාත් මන්තී‍්‍රවරු රැසක් එම සාදයට එක්ව සිටියහ.කරූ ජයසූරිය වෙනුවෙන් පැවැති සාදයට රුක්මන් සේනානායක, එස්.බී. දිසානායක, සජිත් පෙ‍්‍ර්මදාස, වජිර අබේව්රධන, දයාසිරි ජයසේකර සහ අර්ල් ගුණසේකර යන මන්තී‍්‍රවරු සහභාගි වී නොසිටියහ.සාදය මධ්‍යම රාති‍්‍රය පසුවෙනතුරු පැවැතිය ද එ.ජා.ප නායකයා සාදය ආරම්භ වී පැයකින් පමණ එම ස්ථානයෙන් පිටව ගියේය.වයඹ සහ මධ්‍යම පළාත් සභා විසුරුවා හැරීමත් සමඟම ප‍්‍රධාන දේශපාලන පක්ෂ මේ වනවිට සිය නාමයෝජනා ලැයිස්තු සැකැසීමට පියවර ගනිමින් සිටී. මේ අතර ගිය සතියේ වයඹ සහ මධ්‍යම පළාත් ඉලක්ක කැරගෙන කැර තිබූ ජනමත සමීක්ෂණයක් හෙළි කැර තිබුණේ එම පළාත් දෙකෙන් එක්සත් ජනතා නිදහස් සන්ධානය විශිෂ්ට ජයක් ලබා ගන්නා බවය.මෙවැනි පසුබිමක එ.ජා.ප. ය සහ ජ.වි.පෙ. ඉදිරි පළාත් මැතිවරණ දෙකෙන් ඉතාම අසරණ තත්ත්වයට පත් වෙනු ඇති බවද එම වාර්තාව හෙළි කැර තිබිණි.මෙවර පළාත් මැතිවරණය හමුවේ එ.ජා.ප.ය සිය අපේක්ෂකයන් තෝරා ගැනීමේ අර්බුදයකට මුහුණ දී සිටින බව වාර්තා වෙයි.එ.ජා.ප.යේ වයඹ මහ ඇමැති අපේක්ෂකයා ලෙස ඉදිරිපත් වෙන ලෙස දයාසිරි ජයසේකර සහ ගාමිණී ජයවික‍්‍රම පෙරේරා යන මන්තී‍්‍රවරුන් ගෙන් එ.ජා.ප. නායකයා ඉල්ලීමක් කැර තිබේ. එහෙත් එම මන්තී‍්‍රවරු දෙපළ එම ඉල්ලීම ප‍්‍රතික්ෂේප කොට තිබේ.මේ අතර වයඹ මහ ඇමැති අපේක්ෂකයා ලෙස ජානක බෝගොල්ලාගම ඉදිරිපත් කිරීමට එ.ජා.ප.ය උත්සාහ ගනිමින් සිටින බව එ.ජා.ප. අභ්‍යන්තර ආරංචි මාර්ගයක් හෙළි කෙළේය.කුරුණෑගල දිස්ති‍්‍රක්කයේ එ.ජා.ප. නායකයින් පසුගියදා ප‍්‍රකාශ කැර තිබුණේ දිස්ති‍්‍රක්කයේ ආසන සංවිධායක තනතුරු හතරක් පුරප්පාඩුව තිබියදී මැතිවරණ ජයගන්නේ කෙසේද කියාය.චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=ab0812212</link>
    <topic>අණ්ඩපාලයා සහ ගෝල පිරිස</topic>
    <author/>
    <content>ඡන්දවලින් දිනන්න බැරි නිසා කුමන්ත‍්‍රණවලින් දිනන්න හදනවාඅණ්ඩපාලයා සහ ගෝල පිරිසඕනෑම කුමන්ත‍්‍රණයකට මුහුණදීමට අපි සූදානම්වයඹ-මධ්‍යම එජාප කි‍්‍රයාකාරීහු සංධානයට එතිමෙවර එජාපයට හිමිවන්නේ ඓතිහාසික අන්ත පරාජයක්!උතුරේ මානුෂීය මෙහෙයුම් නතර කරන්නට කළ හැකි හැම දෙයක්ම කළේ ය. සමහරු තමිල්නාඩු ගියහ. තමිල්නාඩුවේ කරුණානිධි ඉන්දිය අගමැති හමුවිය. ශී‍්‍ර ලංකාවට බලපෑම් කරන්නට බල කළේ ය.අගමැති මන්මෝහන් සිං කලබල වූයේ නැත. හොඳ ත‍්‍රස්තවාදය සහ නරක ත‍්‍රස්තවාදය කියා දෙකක් නැති බවට ශී‍්‍ර ලංකා ජනාධිපති කළ ප‍්‍රකාශය ඔහුට සිහිපත් වන්නට ඇත. සටන් විරාමයක් ගැන බල කරන්නට තමාට අයිතියක් නැතැයි මංමෝහන් සිං කෙළින්ම ප‍්‍රකාශ කළේ ය.එවැනි ප‍්‍රකාශයක් කරන්නට මන්මෝහන් සිං තීරණය කළේ ත‍්‍රස්තවාදයේ බිහිසුණු ප‍්‍රතිඵල දැනුණු රටක නායකයා ලෙස ය. කෙසේ වෙතත් ශී‍්‍ර ලංකා ජනාධිපතිගේ රාජ්‍ය තාන්ති‍්‍රක භාවයත් නිසි වෙලාවට නිසි තැනේදී සියල්ල පිළිබඳ ඉන්දියාව දැනුවත් කළ නිසාත් ප‍්‍රශ්නය ගොඩින් බේරා ගැනීමට හැකිවිය.එසේ සියල්ල යහපතට පෙරැළී තියෙද්දි විපක්ෂ නායක රනිල් වික‍්‍රමසිංහ මහතා සුපුරුදු පරිදි අලුත් ගේමකට අර ඇන්දේ ය. ඒ ඉන්දියාවේ විදේශ ඇමැති ප‍්‍රතාබ් මුකර්ජි අල්ලා ගෙන ය.මුඛර්ජි ශී‍්‍ර ලංකාවට එන්නට තීරණයක් ගෙන නැත. එවැනි කතාවක් පළවූ බව ජනමාධ්‍යවල පමණක් පළවිය. ඒ මාධ්‍ය වාර්තා අල්ලාගෙන මේ අලුත් ගේමකට පසුබිම සැකසූ විපක්ෂ නායකයා කීවේ මුඛර්ජි ගේ ශී‍්‍ර ලංකා සංචාරයට එක්සත් ජාතික පක්ෂයේ පූර්ණ සහාය දෙන බවයි. එතැනින් නොනැවතුණු ඔහු ඉන්දියාව අමනාප කර නොගන්නැයි ද ඉල්ලා සිටියේ ය.රනිල් වික‍්‍රමසිංහ මාර පොරකි. ඔහු පොරක් වන්නට හදන්නේ පොඩි කොල්ලන්ට චණ්ඩි පාට් දමන දඩබ්බර අණ්ඩ පාලයාගේ භූමිකාවට අවතීර්ණ වෙමිනි. මොකක් හෝ කොක්කක් ඇද දෙපක්ෂය අවුලුවා ලීම රනිල් ගේ අරමුණයි. පොඩි එවුන් එක්වී ඉතා මිත‍්‍රශීලිව හදන සෙල්ලම් ගෙය එක පා පහරින් අණ්ඩපාලයා කුඩු කර දමන්නේ ගෝරියකට ටෙන්ඩර් කැඳවමිනි.අණ්ඩපාලයා ගේ තවත් ගේමක් තිබේ. එනම් කෙටවීම ය. මහ පොළොවේ ඉරක් අඳින අණ්ඩපාලයා කොල්ලන් දෙදෙනකුට එම ඉර පෙන්වා “මේ ඉර උඹගේ අම්මා” යයි කියන්නේ ය. පුළුවන් නම් මේ ඉර පාගපන් යයි අනිකාට කියයි.ඔහු ඉර පෑගුවාම “අන්න උඹේ අම්මා පෑගුවා” යයි අණ්ඩපාලයා අනිත් කොලුවා උසි ගන්වයි. දැන් දෙදෙනාම ගුටි කෙළ ගනිති. අණ්ඩපාලය හුරේ දම දමා සිනාසෙයි. රනිල් මුඛර්ජි අල්ලා ගෙන රඟපෑවේ එවැනි භූමිකාවකි.රනිල් සවුත්තු විය. මුඛර්ජි ආවේ නැත. සටන් විරාම ද නැත. මෙහෙයුම දිගටම කරගෙන යයි. දැන් පළාත් සභා දෙකක ඡන්දය ළංවී ඇත. කරු ගත්තාට මදි ය. එස්.බී. නම් කළාට නොසෑහේ. මොකක් හෝ තවත් අණ්ඩපාල වැඩක් කළ යුතුය.ඔහු නිහඬය. ගෝලයෝ වැඩ ය. ඒ ගෝලයන්ගේ සහායට සිවුරු දරා ගත් අය ද එක්කර ගෙන සිටිති. ඡන්දයෙන් දිනන්න බැරි නිසා අලුත් ගේමකට සියල්ලෝ සෙට් වී සිටිති. ගේමේ මූලික පියවර ආණ්ඩුවට ලැබෙන ආදායම් කපා හැරීමයි.ඉදිරි අයවැය සකස් කර ඇත්තේ විවිධ බදුවලින් ලැබෙන ආදායම් ඇතුළත් කිරීමෙනි. එම ආදායම් වැඩි කරන්නේ ඩෙඟා නැටීමට නොවේ. උතුරේ බරපතළ මෙහෙයුමකි. රණවිරුවන්ට ආයුධ ලබා දිය යුතුය. උඩින් ගහන්නට බෝම්බ තිබිය යුතුය.ආයුධ සහ බෝම්බ ගස්වලින් නිකං කඩාගන්නා ඒවා නොවේ. ඒවාට මුදල් අවශ්‍ය ය. අයවැයෙන් මුදල් වෙන්කර ඇත්තේ ජනතාව ගෙන් අය කරන සුළු සුළු බදු වලිනි. එපමණක් ද නොවේ. පොහොර සහනාධාරය දිය යුතුය.සමෘද්ධි දීමනා අඩුකර නැත. පොඩි එවුන්ට අධ්‍යාපනය නොමිලයේ ය. පොත් ටික නිල ඇඳුම ආණ්ඩුව ගණනේ ය. සංවර්ධන වැඩ කෝටියකි. වැය වන මුදල් ද කෝටි ගණනිනි.මේ තත්ත්වය යටතේ විපක්ෂය විවිධ පුද්ගලයන් ඇද ගෙන ආණ්ඩුවේ ආදායම් අඩු කරන සටකපටකම් කරන්නේ රණවිරුවන්ගේ කිලිනොච්චිය ගමන නතර කරන්නට ය. මුලතිව් හි සිටින දෙමළ ජනතාව මුදා ගැනීම අඩපණ කරන්නට ය.සංවර්ධනය, ජනතා සහන දීම, අධ්‍යාපනය සහ සෞඛ්‍යයට මුදල් වෙන් කිරීම පමණක් නොව ඉන්ධන එක්තරා මිල මට්ටමක පවත්වාගෙන යාම ගෙදර යන ගමන් කළ හැකි වැඩ නොවේ. ඒවාට සැලැසුමක් තිබිය යුතුය.ඉඩි අමීන් වගේ රටත් සමඟ පිස්සු කෙළින්නට ඉඩ දිය නොහැකි ය. ආණ්ඩුවට එරෙහි සියලු කුමන්ත‍්‍රණ ආණ්ඩුවත් ජනතාවත් හඳුනා ගෙන තිබේ. මේ මොහොතේ ආණ්ඩුව ආදායම් නැති බංකොලොත් භාවයට පත් කිරීම ප‍්‍රභාකරන්ට ප‍්‍රාණ වායුව පිඹීමකි. විරෝධාර රණවිරු පුතුන් අවතක්සේරු කිරීමකි.මෙවන් මොහොතක ජනතා හිතවාදීත්වය, මානව හිතවාදී බව ව්‍යාජ ලෙස මවා පෙන්වමින් කුමන්තුණකාරීව කටයුතු කිරීම ජාතිද්‍රෝහීන්ගේ කි‍්‍රයාවකි. ජාතිද්‍රෝහීහු ඈත අතීතයේ සිටම සිටියහ.ඔවුන්ට නිසි දඬුවම් ලැබුණි. මේ රටේ ජනතාව සිටින්නේ රණවිරුවන් සමඟ ය. ඔවුන් වෙනුවෙන් පහනක් පත්තු කරන්නේ ඒ නිසා ය. ආශීර්වාද කරන්නේ ද ඒ නිසා ය. ජනාධිපති සේනාවිධායක වශයෙන් රණවිරුවන්ට සියලු දේ සපයයි. මේ මෙහෙයුම් සාර්ථකව දියත් වන විට කෙළවෙන්නේ ත‍්‍රස්තවාදියාට ය. ප‍්‍රභාකරන්ට ය.රණවිරුවන්ට ආණ්ඩුවට සහ ජනාධිපතිට හරස් වන එකා පක්ෂ වන්නේ මිනීමරුවාට ය. මවුබිමට ය. දැන් උදාවී ඇත්තේ තීරණාත්මක හෝරා කීපයයි. එය මඟ හැරුණොත් සියලු ශ‍්‍රමය ගඟට කැපූ ඉනි සේය.එයට හරස් වන්නේ ජාතියක් ජම්මයක් නැති ඕපපාතිකයන් ය. ප‍්‍රභාකරන්ට පණ පොවා රට කෑලි කෑලිවලට කැඩූ විට රණවිරුවන්ගේ රුධිරය ඩාදිය, ශ‍්‍රමය සහ ජීවිත නිරපරාදේ වැය කළා වෙයි.ඒ නිසා මේ ජාතික අපරාධයට අත හිත දෙන හැම එකාම ජාතියට වගකිව යුතුය. අනාගත පරපුරට වගකිව යුතු ය. හුදු දේශපාලන බලලෝභයත්, අවස්ථාවාදයත් මොහොතකට අමතක කොට රට බේරා ගැනීම විපක්ෂයේ යුතුකමයි. එයට රනිල් වික‍්‍රමසිංහ මහතා සූදානම් විය යුතුය. ඔහුට ද මේ රටේ ජනතාව කැමැති නම් ජනාධිපති විය හැක්කේ රටක් තිබුණොත් පමණි.ඔහු ආවේ බස් රියෙනි. කණ්ඩායම ඔහු සමඟ දාහතකි. බස් රියේ අරලිය ගහ මන්දිරයට ආ ඔහු ආපසු ගියේ තනියම තී‍්‍ර රෝද රථයෙනි. ඒ කරු ජයසූරියයි. පක්ෂය තුළ ඇති අර්බුදය යටපත් කරන්නට රනිල් වික‍්‍රමසිංහ මහතා විසින් යළිත් වරක් කරු ජයසූරිය අනාථ කරනු ලැබීය.කරු ආපසු ගෙන නියෝජ්‍ය නායකකමට පත් කිරීම දේශපාලන අනාථ භාවය නමැති ඔටුන්න පැළඳවීමක් බව මාධ්‍ය ඒකකයේ වැඩ බලන නායක චින්තක කේම්බි‍්‍රජ් ටෙරසයේදී ප‍්‍රකාශ කර තිබේ.කරු ජයසූරිය සිරිකොතට පැමිණි විගසම ඔහු අසීරුතාවට පත් කිරීමට චින්තක සැලසුම් කළේ රනිල් දැනුවත්ව ය. ඔහු මාධ්‍ය හමුවක් සංවිධාන කළේය. කරු අමාරුවේ දමන ප‍්‍රශ්න දහයක් ලියා තම හිතවත් මාධ්‍යවේදින්ට දුන්නේ ද චින්තකයි.එම ප‍්‍රශ්න අසා කරු අමාරුවේ දැමීම මේ කුමන්ත‍්‍රණයේ අරමුණයි. කෙසේ හෝ ප‍්‍රශ්නවලට පිළිතුරු දෙන්නට කරු ඇඹරෙන විට මැදට පැන්නේ රනිල් ය.කේම්බි‍්‍රජ් ටෙරස් රහසිගත මාධ්‍ය සාකච්ඡාවේදී උපුල් සහ සිංහ ප‍්‍රශ්න කළේ අපි කරුට කුමක් කරමුද” යනුවෙනි.”ආපු ගමන් ගහන්න එපා. එතකොට මාව මාට්ටු වෙනවා. මාසයක් දීලම බලමු” රනිල් කීවේ ය.එතෙක් කරු වර්ණනා කොට එදා වේල විග‍්‍රහයක් ලියන්නට ද රනිල් අණ කළේ ය. ඒ අනුව ලීවේ ය. රටම ජය ගන්නට කරු සිටියාම ඇති බව විග‍්‍රහයෙන් කීවේ ය. යුද්ධය ගැන සත්‍ය තොරතුරු ලියන්නට අවසරයක් නැතිව අන්ද මන්ද වී සිටින දුමින්ද රනිල්ට යෝජනාවක් කළේ ය.”සර් ත‍්‍රස්තවාදය සහ එජාප මාධ්‍ය ප‍්‍රකාශක ලෙස කරු පත් කරන්න” යන්න එම යෝජනාවයි. රනිල් දුමින්දට බැණ වැදුණේ ය.රනිල් වික‍්‍රමසිංහ කියන විදියට ඔහු තරම් මාධ්‍යවලට හා මාධ්‍යවේදින්ට ආදරය කරන, ඔවුන්ගේ නිදහස ආරක්ෂා කරන වෙනත් දේශපාලනඥයකු නැත. මාධ්‍ය වෙනුවෙන් පාරට බහින්නට ද සූදානම් ය. ඔහු විටෙක කීවේ මාධ්‍ය නිදහස වෙනුවෙන් වීදි සටන් කරන බව ය. එහෙත් රනිල් ලොක්කාට මාධ්‍ය ගැන තද විය. ‘ඩේලි මිරර්’ පත‍්‍රය සහ එහි කර්තෘවරිය ගැන තර්ජනාත්මක ප‍්‍රකාශ නිකුත් කළේ ය.ජටිල වැල්ලබඩට ගාමිණි සුමනසේකරට බැණ වැදුනේය. මාධ්‍ය සංවිධානවලට තර්ජන කළේ ය.”උඹලාගේ සංවිධාන මට එපා. මට මාධ්‍ය නිදහස රැක ගන්න විදේශ මාධ්‍ය සංවිධාන ඉන්නවා” යයි රනිල් සිරිකොතේදී කීය. විදේශ මාධ්‍ය සංවිධාන ලණුව දුන්නේ ලසන්ත, ජයතුංග සහ උපුල් ය.රනිල් ඇතුළු එම මාධ්‍යවේදීන්ගේ ප‍්‍රධාන ව්‍යාපෘතිය වී ඇත්තේ ‘දිවයින’ සහ ‘ඉරිදා දිවයින’ පුවත් පත්වල කර්තෘ ගාමිණි සුමනසේකර සහ ‘ඩේලි මිරර්’ කර්තෘ චම්පිකා ලියනාරච්චි ය. ‘ඉරිදා ලංකාදීප’ යේ දොඹගහවත්ත පන්නා දමන්නට ඕනැ යයිද රනිල් කියයි.එදා ඈත එපිට පළාතකදි රනිල් වටේ වාඩිවී සිටි පත්තර ගෝලයන් අතර ජටිල වැල්ලබඩ ද සිටියේය. එහෙත් අද ජටිල නයාට අඳුකොළ මෙනි.’ඉරිදා ලංකාදීප’යේ රණතුංගට චෝදනා ඇත. එනම් රනිල්ගේ මාධ්‍ය නඩයට බැණ වැදීම සහ අපහාස කිරීම ය. ඔහුට දැන් රතු ලයිට් එක වැටී හමාරයයි කියති.ආණ්ඩුවට විරුද්ධව මඩ ව්‍යාපාරයක් දැන් දියත් කර ඇත්තේ දියවන්නාවේ සිහින කුමාරයා ය. ඔහු සතොස විකුණා දැමූ පින්වතා ය. දැන් ආණ්ඩුවට එරෙහි කුමන්ත‍්‍රණයේ කොටස්කරුවකු ව සිටින්නේ නුගේගොඩ පාලිතයි. ඔහු යූඇන්පී ආණ්ඩු කාලයේ සතොස ලොරි 28 ක් ම ටෙන්ඩර් දමා පන්සලකට ගෙන ගිය අයෙකි. මොවුන් දෙදෙනාට චින්තක සහ උපුල් පූර්ණ සහාය දෙති.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=ab0812213</link>
    <topic>ඕනෑම කුමන්ත‍්‍රණයකට මුහුණදීමට අපි සූදානම්</topic>
    <author/>
    <content>ඡන්දවලින් දිනන්න බැරි නිසා කුමන්ත‍්‍රණවලින් දිනන්න හදනවාඅණ්ඩපාලයා සහ ගෝල පිරිසඕනෑම කුමන්ත‍්‍රණයකට මුහුණදීමට අපි සූදානම්වයඹ-මධ්‍යම එජාප කි‍්‍රයාකාරීහු සංධානයට එතිමෙවර එජාපයට හිමිවන්නේ ඓතිහාසික අන්ත පරාජයක්!රජයේ ජ්‍යෙෂ්ඨ ඇමැතිවරු කියතිවත්මන් ආණ්ඩුවට එරෙහිව ගෙන එන ඕනෑම කුමන්ත‍්‍රණයකට මුහුණදීමට සූදානමින් සිටින්නේ යැයි රජයේ ඉහළ පෙළේ ඇමැති පිරිසක් අවධාරණය කරති.රජයට ලැබෙන බදු ආදායම් අඩු කොට රජය අස්ථාවර කිරීමේ අදිසි වැඩපිළිවෙළක් කි‍්‍රයාවට නැඟී ඇති බවත්, ඊට සමාන්තරව කලහකාරී පිරිස් ලවා තැන් තැන්වල කඩාකප්පල්කාරී කි‍්‍රයා සිදු කොට රජය අසීරුවට පත්කිරීමට ඇතැමුන් ගන්නා වෑයම පරාජය කිරීමටත් රජය අවශ්‍ය කි‍්‍රයාමාර්ග ගන්නා බවත් ඔවුහු පෙන්වා දෙති.මේ අතර රජයට ආදායම් ලැබෙන ප‍්‍රධාන මාර්ගය බදු ආදායම් බවත්, එසේ ලැබෙන ආදායම අඩු කිරීම හේතුවෙන් උතුරේ ත‍්‍රස්තවාදීන්ට එරෙහිව සිදු කරනු ලබන මානුෂික මෙහෙයුම්වලට සෘජු බලපෑම් ඇති වන බවත්, රටේ සංවර්ධන කටයුතු හා අනෙකුත් සුබසාධන කටයුතු කැපී පෙනෙන ලෙස අඩපණ විය හැකි බවත් ඉකුත් දා රජයේ ඇමැතිවරුන් ගණනාවක් විසින් පෙන්වා දෙන ලදී.වත්මන් ආණ්ඩුව බලයෙන් පහ කිරීමට අවස්ථා ගණනාවකදී විවිධ කුමන්ත‍්‍රණ දියත් කෙරුණු බවත් ඒ සියල්ල අසාර්ථක වීමෙන් අනතුරුව අද එම කුමන්ත‍්‍රණය වෙනත් මුහුණුවරකින් කි‍්‍රයාත්මක වන බවට සැක පහළ වී ඇති බවත් මේ පිළිබඳ තොරතුරු ඉදිරියේ දී රටට හෙළි කරන බවත් ප‍්‍රවාහන ඇමැති ඩලස් අලහප්පෙරුම මහතා ඉකුත්දා ප‍්‍රකාශ කෙළේ ය.මහින්ද රාජපක්ෂ ජනාධිපතිතුමා බලයට පත් වූ දා සිට ම එතුමා ගේ රජය අස්ථාවර කිරීමට විවිධ කුමන්ත‍්‍රණ මතු කෙරුණු බැව් පෙන්වා දුන් ඇමැතිවරයා, අන්තර්ජාතික පීඩනය එල්ල කොට රජය අස්ථාවර කිරීමට ඇතැමුන් ගත් උත්සාහය අසාර්ථක වීමෙන් අනතුරුව ජී.එස්.පී. බදු සහනය අහෝසි කිරීම, රජයට ලැබෙන විදේශ ණය හා ආධාර ලැබීම වැලැක්වීමට ඔවුන් ගත් උත්සාහයන් අසාර්ථක වූ බවත් සඳහන් කෙළේය.ඉන් අනතුරුව අයවැය විවාදයේ දී රජය පරාජයට පත් කිරීමට ගත් වෑයම ද අසාර්ථක වීමෙන් අනතුරුව මේ වනවිට අලුත් ම කුමන්ත‍්‍රණයක් දියත් කොට ඇති බවත් හෙතෙම පෙන්වා දුන්නේ ය.මෙසේ මෑත කාලයේ දී මොවුන් දිගින් දිගටම උත්සාහ ගනු ලැබුවේ රජයට ලැබෙන ආදායම් අවහිර කොට රජයේ කි‍්‍රයාකාරිත්වය හා ත‍්‍රස්තවාදයට එරෙහි මානුෂීය මෙහෙයුම් දුර්වල කිරීමට බවත් අද එය රජයට එරෙහි අදිසි කුමන්ත‍්‍රණයක් ලෙස ක‍්‍රියාත්මක වන බවට සැක පහළ වී ඇති බවටත් රජයේ ඉහළ පෙළේ ඇමැතිවරු ගණනාවක් අදහස් පළ කළහ</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=ab0812214</link>
    <topic>වයඹ-මධ්‍යම එජාප කි‍්‍රයාකාරීහු සංධානයට එති</topic>
    <author/>
    <content>ඡන්දවලින් දිනන්න බැරි නිසා කුමන්ත‍්‍රණවලින් දිනන්න හදනවාඅණ්ඩපාලයා සහ ගෝල පිරිසඕනෑම කුමන්ත‍්‍රණයකට මුහුණදීමට අපි සූදානම්වයඹ-මධ්‍යම එජාප කි‍්‍රයාකාරීහු සංධානයට එතිමෙවර එජාපයට හිමිවන්නේ ඓතිහාසික අන්ත පරාජයක්!වයඹ හා මධ්‍යම යන පළාත් සභා බල ප‍්‍රදේශයන්ට අයත් ප‍්‍රාදේශීය සභා හා නගර සභා රැසක එ.ජා.ප. මන්තී‍්‍රවරු විශාල පිරිසක් ළඟදීම එක්සත් ජනතා නිදහස් සන්ධානයට එක්වීමට සූදානමින් සිටින්නේ යැයි දැනගන්නට ඇත.මෙසේ සන්ධානයට එක්වීමට සූදානමින් සිටින පිරිස අතර එ.ජා.ප.යේ ආසන සංවිධායකවරුන් හා පළාත් සභා මන්තී‍්‍රවරුන් ගණනාවක් සිටින බවටත් තොරතුරු අනාවරණය වෙමින් තිබේ.මේ පිළිබඳව ඇමැති රාජිත සේනාරත්න මහතාගෙන් සිළුමිණ කළ විමසීමක දී ඒ මහතා කියා සිටියේ, එක්සත් ජාතික පක්ෂයට සම්බන්ධ වී සිටි ප‍්‍රබල ප‍්‍රාදේශීය නායකයන් හා ආසන සංවිධායකවරුන් ගණනාවක් ඉදිරියේ දී එක්සත් ජනතා නිදහස් සන්ධානයට ස්ථිර වශයෙන් ම එක්වනු ඇති බවයි.මේ දිනවල ආණ්ඩුව දැඩි විවේචනය කරමින් සිටින කුරුණෑගල දිස්ති‍්‍රක්කයේ එක්තරා එ.ජා.ප. මන්තී‍්‍රවරයකු ගේ ප‍්‍රබල ආධාරකරුවන් රැසක් ද ඒ අතර සිටින බවත් ඇමැතිවරයා වැඩි දුරටත් සඳහන් කෙළේය.මෙසේ සන්ධානයට එක්වන බොහෝ දෙනෙක් ඉදිරි පළාත් සභා මැතිවරණයේදී සන්ධානයට සහාය දීමට සූදානමින් සිටින අතර ඉදිරියේදී බස්නාහිර පළාත් සභාව, ඇතුළු තවත් පළාත් සභා කිහිපයක සහ පළාත් පාලන ආයතන රැසක එ.ජා.ප. මන්තී‍්‍රවරුන් එක්සත් ජනතා නිදහස් සන්ධානයට එක්වීමට සාකච්ඡා පවත්වමින් සිටින බවත් ඇමැතිවරයා වැඩිදුරටත් කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=ab0812215</link>
    <topic>මෙවර එජාපයට හිමිවන්නේ ඓතිහාසික අන්ත පරාජයක්!</topic>
    <author>ඉන්දික පොල්කොටුව</author>
    <content>ඡන්දවලින් දිනන්න බැරි නිසා කුමන්ත‍්‍රණවලින් දිනන්න හදනවාඅණ්ඩපාලයා සහ ගෝල පිරිසඕනෑම කුමන්ත‍්‍රණයකට මුහුණදීමට අපි සූදානම්වයඹ-මධ්‍යම එජාප කි‍්‍රයාකාරීහු සංධානයට එතිමෙවර එජාපයට හිමිවන්නේ ඓතිහාසික අන්ත පරාජයක්!ලංකා කම්කරු කොංග‍්‍රසයේ උප සභාපතිඉන්දික පොල්කොටුවඑක්සත් ජාතික පක්ෂය මෙවර මධ්‍යම පළාත් සභා මැතිවරණයේදී ඉතිහාසයේ අන් කවරදාකවත් නොදුටු අන්දමේ අන්ත පරාජයක් ලබන්නේ යැයි ලංකා කම්කරු කොංග‍්‍රසයේ උප සභාපති වී. රාධකි‍්‍රෂ්ණන් මහතා ‘සිළුමිණ’ ට පැවසීය.එ.ජා.ප. ය මධ්‍යම පළාතේ යම් මැතිවරණ ජයක් ලැබුවේ නම් ඒ සෑම ජයග‍්‍රහණයක් පසුපසම සිටියේ ලංකා කම්කරු කොංග‍්‍රසය බවත් එජාපයට සහාය ලබා නොදෙන නිසා ඔවුන් මධ්‍යම පළාතේ දී අන්ත පරාජයක් ලබන බව නියත බවත් හෙතෙම කීය.මධ්‍යම පළාතේ 3,25,000 ක ද්‍රවිඩ ජනතාවක් ඡන්දය ප‍්‍රකාශ කිරීමට සිටින බවත් ඉන් ලක්ෂ දෙකකට අධික ප‍්‍රමාණයක් නුවරඑළිය දිස්ති‍්‍රක්කයේ සිටින බවත් මෙහිදී පැවසූ රාධකි‍්‍රෂ්ණන් මහතා එයින් අති විශාල  ඡන්ද ප‍්‍රමාණයක් සන්ධානයට නියත ලෙසම හිමිවන බවත් පැවසීය.කම්කරු කොංග‍්‍රසය සෑම විටම සිටියේ ජයග‍්‍රාහී කණ්ඩායම සමඟ යැයි ද වතුකරයේ ජනතාව සඳහා ජනාධිපතිතුමන් සිදු කළ අතිවිශාල සේවාව නිසා ජනාධිපතිතුමන් කෙරෙහි වතුකරයේ ජනතාව තුළ අද අතිවිශාල විශ්වාසයක් හා ප‍්‍රසාදයක් පැවතීම නිසාත් සන්ධානය මැතිවරණයට පෙරම මේ වනවිට ජයග‍්‍රහණය ලබා ඇතැයි ද ඒ මහතා වැඩිදුරටත් කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=af0812219</link>
    <topic> අවදියෙන් සිටින්න! කුමන්ත‍්‍රණයක් දියත් වෙමින් තිබේ</topic>
    <author/>
    <content>අවදියෙන් සිටින්න! කුමන්ත‍්‍රණයක් දියත් වෙමින් තිබේඅමතක නොකළ යුතු 2004 සුනාමියරජයක් තම ජනපි‍්‍රයත්වය ගැන නොව රටේ ස්ථාවරත්වය ගැන සිතිය යුතුයිවිභාගාපේක්ෂකයන්ට අසාධාරණයක් නොවන්න කටයුතු යොදනවාරජයේ ආදායම අඩුවුණොත් හැම දෙයක්ම අඩාල වෙනවාආදර්ශ ප‍්‍රශ්න පත‍්‍රවල පිළිතුරු වමාරන ශිෂ්‍ය පරපුර නිර්මාණශීලී ශිෂ්‍යයන් බවට පත් කළ යුතුයිගණිත ගැටලුවට කැකිල්ලේ සිහසුනේ තැබීමතිරසාරව සුරැකිය යුතු අපේ ලොකුම ආහාර ගබඩාව මහ මුහුදමැද පෙරදිග සේවක ගැටලුවලට විසඳුමක් දෙමුමවුබිම වෙනුවෙන් කළ සේවාවෙන් යුග පුරුෂයකු වූ වින්සන්ට් චර්චිල්ජීවිතය සුන්දරයිබදු නොමැතිව ආණ්ඩුවකට පැවැත්මක් නොමැතපූජ්‍ය ඇල්ලේ ගුණවංශ හිමිඇසින් දකින්නට කනින් අසන්නට ලැබෙන බොහෝ දේවල් වලින් ගම්‍ය වන්නේ රජයට විරුද්ධව සූක්‍ෂම කුමන්ත‍්‍රණයක් දියත්වෙන බවය.මා දකින්නේ මෙය රජයට විරුද්ධව දියත්වන කුමන්ත‍්‍රණයක් වශයෙන් ම නොවේ. රජය විසින් ගෙනයනු ලබන වන්නියේ මානුෂික මෙහෙයුමට එරෙහිව පෙළගැසෙන්නාවු කුමන්ත‍්‍රණයක් වශයෙනි.අපේ රටට ගිනි තබමින් ප‍්‍රභාකරන් නමැති ත‍්‍රස්තවාදියාට එරෙහිව කි‍්‍රයාත්මක වන්නාවු මානුෂික මෙහෙයුම හෙවත් ත‍්‍රස්තවාදයට එරෙහි යුද්ධය අඩපණ කළ හැක්කේ රජය අඩපණ කිරීම තුළිනි. එකී මෙහෙයුම නවත්වා දමා ප‍්‍රභාකරන්ගේ අභිමතාර්ථ මල්පල ගැන්විය හැක්කේ සැබැවින් ම රජය පෙරළා දැමීමෙනි.මේ රජය සහ විශේෂයෙන් මේ සේනාධි නායකයා සිටින තුරු ත‍්‍රස්තවාදයට එරෙහි සටන මුවහත් වන බවට ශී‍්‍ර ලංකා වාසීන් තුළ දැන් කිසිදු සැකයක් ඉතිරි වී නොමැත. බොහෝ ප‍්‍රශ්න ඉවසමින් ජනතාව නොඉවසිල්ලෙන් බලා සිටින්නේ ඒ දෙස පමණි.මේ විනාශකාරී ත‍්‍රස්තවාදය දැන්වසර දශක තුනක් තිස්සේ රට ගිනි තබමින් කි‍්‍රයාත්මක වෙමින් පවතී. විටින් විට මේ ගින්න නිවා දැමීම සඳහා එක් එක් වකවානුවලදී කි‍්‍රයාන්විතයන් පැවැති නමුත් කිසිවිටෙකත් ඒ අවසන ඉලක්කයක් දක්වා යොමු වූයේ නැත.යම් යම් ජයග‍්‍රහණ ලබන අවස්ථාවලදී ඒ කි‍්‍රයාන්විතයන් අඩපණ කිරීම හෝ නවතා දැමීම සඳහා විවිධ ක‍්‍රමන්ත‍්‍රණ දියත් විය. මේ කුමන්ත‍්‍රණ දියත් වූයේ අන්තර්ජාතික මෙන්ම දේශීය ද්‍රෝහී බලවේග හරහාය.එහෙත් වර්තමානයේ ඒ මිනිමරු ගින්න නිවා දැමීම සඳහා අවසාන දිය පහර ඉසින මොහොත හොඳටම ළඟා වෙමින් පවතී,, එය ත‍්‍රස්තවාදයේ අවසානය වනු ඇත. එසේම එය ප‍්‍රභාකරන්ගේ අවසානය වනු ඇත.ප‍්‍රභාකරන් ගේ අවසානය දකින්නට අතිමහත් ශී‍්‍ර ලංකා වාසී ජනතාව බලා සිටින මුත් ඇතැම් ද්‍රෝහී පුද්ගලයන් සහ බලවේග ඒ අවසානය දකින්නට කිසිසේත් සූදානම් නැති බව ප‍්‍රකට වූයේ වරක් දෙවරක් නොවේ.ත‍්‍රස්තවාදයට එරෙහි යුද්ධය යම් යම් ජයග‍්‍රහණ ලබමින් ඉදිරියට ගිය සෑම මොහොතක ම මේ දුෂ්ට බලවේග විසින් ඒ ජයග‍්‍රාහී ගමන වළක්වනු ලැබීය. වඩමාරච්චි සටන වැළකී ගියේ ඒ ආකාරයටය.විජාතික බලවේග මෙන්ම ජාතික දුෂ්ට බලවේග ද බඩ ගෝස්තරවාදී රාජ්‍ය නොවන සංවිධාන ද මෙහිදි ඉතා සූක්‍ෂම අයුරින් කි‍්‍රයාත්මක විය. ඒ බලවේග ප‍්‍රභාකරන් සහ ත‍්‍රස්තවාදය ඉතිරි කරමින් රටේ අන් සියල්ල නූල් බෝලයක් මෙන් පටලවා දැමූහ.මහින්ද රාජපක්‍ෂ මහතාට ලැබුණේ එවැනි පටලැවුණු එසේම ත‍්‍රස්තවාදය පරාජය කළ නොහැකිය යන දීන මානසික තත්ත්වය විසින් අඩපණ කරන ලද රාජ්‍යයකි.මහින්ද රාජපක්‍ෂ මහතාගෙන් අපි අන්කිසිවක් බලාපොරොත්තු නොවූ සේම, අපේ ඒකායන බලාපොරොත්තුව වූයේ අපට රටක් ඉතිරි කරදීම සඳහා ඔහු ඉදිරිපත් වනු ඇත යන්න පමණි. රට ඉතිරි වු පසු අන් සියල්ල එතරම් අපහසු නොවන බව අපි දැන සිටියෙමු.අප අපේක්‍ෂා කළ පරිදිම මහින්ද රාජපක්‍ෂ මහතා සහ ඔහු ගේ රජය ත‍්‍රස්තවාදය පැරදවීමේ න්‍යාය පත‍්‍රය ඉතා අපූරුවට සකස් කළ බවත් එය ඉතා සාර්ථකව කි‍්‍රයාත්මක වෙමින් පවතින බවත් දැන් එම න්‍යාය පත‍්‍රයේ අවසාන ඉලක්කයන් කරා වේගයෙන් ළඟාවෙමින් සිටින බවත් අපි අත්දැකීමෙන් දන්නෙමු.මේ ජයග‍්‍රාහී ගමන වලක්වාලීම සඳහා අන්තර්ජාතික සහ දේශීය දුෂ්ට බලවේග නොගත් පියවරක් නැති තරම්ය. ඒ සියල්ල ව්‍යර්ථ කරමින් අවසාන ඉලක්කය වෙතට සේන්දු වන මේ මොහොතේදී නැවතත් දුෂ්ට බලවේග ඒකරාශීව පෙළ ගැසෙමින් කුමන්ත‍්‍රණයක් පුපුරවා හරින්නට කැසකඩවන බවක් පෙනෙන්නට තිබේ.පෙර දවස ස්වයංපෝෂිත රටක් වශයෙන් පැවැති ශී‍්‍ර ලංකාව අපේ කාලය එළඹෙන විට අනුන්ගෙන් යැපෙන රටක් බවට පත්ව තිබිණි. ඒ නිසාම “අනුන්” හෙවත් සුද්දෝ අපේ රට පාලනය කරමින් අපේ මොළ සූරා දමන්නට ද එය අවස්ථාවක් කර ගත්හ. සැබැවින්ම අපේ රටේ සියල්ල එනම් අපේ සිතිවිලි පවා හැඩ ගැසුණේ සුද්දන් ගේ ඕනෑ එපාකම් අනුවය.එහෙත් මෑත භාගයේදී මේ විජාතික ද්‍රෝහී බලවේග වලට එරෙහිව දේශපෙ‍්‍ර්මීහු නැවතත් පෙළ ගැසෙන්නට වූහ. ඒ පෙළගැස්මේ කේන්ද්‍රීය න්‍යෂ්ටිය වූයේ මහින්ද රාජපක්‍ෂ මහතාය. සැබැවින් ම පසුගිය ජනාධිපතිවරණයේ දි ජයග‍්‍රහණය කෙළේ මේ දේශපෙ‍්‍ර්මී බලවේගයන් ය. සිහසුන් ගත වූයේ මේ දේශපෙ‍්‍ර්මී බලවේගයන්ය.අද මේ කුමන්ත‍්‍රණය දියත් වන්නේ ඒ දේශපෙ‍්‍ර්මී බලවේග වලට එරෙහිවය.ප‍්‍රභාකරන් ලවා මහින්දව වට්ටවන්නට උත්සාහ දැරූ නමුත් එය සාර්ථක වූයේ නැත.ප‍්‍රභාකරන් ද නොකළ දෙයක් නැති තරම්ය. එහෙත් දැන් කොළඹ බෝම්බයක් පුපුරවා ගැනීමට තරම් හැකියාවක් ප‍්‍රභාකරන්ට නැත. යුද හමුදාපති වරයා ගැලවුණේය. ආරක්‍ෂක ලේකම්වරයා ගැලවුණේය.ඒ අතරම ත‍්‍රස්තවාදියා දිගින් දිගටම පරාජය වෙමින් පවතී. නැඟෙනහිර අහිමි විය. තමිල් චෙල්වම් ඝාතනය විය. වන්නියේ කුඩා පෙදෙසක් දක්වා පසුබසින්ට සිදුව ඇත.කිලිනොච්චියේ මහා පස් ඉවුර දැන් පුපුරුවා හැර තිබේ.මේ දුෂ්ට කුමන්ත‍්‍රණය දියත් වන්නට පෙළ ගැසෙන්නේ මෙන්න මෙවැනි තත්ත්වයක් තුළදීය.ජනතාවගේ පරම යුතුකම වන්නේ මේ දුෂ්ට කුමන්ත‍්‍රණයෙන් ජයග‍්‍රාහි මානුෂික මෙහෙයුම ආරක්‍ෂා කරලීමය. දේශපෙ‍්‍ර්මී බලවේග ආරක්‍ෂා කර ගැනීමය. මෙය දේශපාලන බලය පිළිබඳ ප‍්‍රශ්නයක් නොවේ.රටක් පිළිබඳ ප‍්‍රශ්නයකි. ජනතාව ගේ පරම වගකීම වන්නේ රට රැක ගැනීම සඳහා පෙළගැසී ඇති දේශපෙ‍්‍ර්මී බලවේග විසුරුවා හැර විනාශ කරන්නට ඒකරාශී වන කුමන්ත‍්‍රණකාරී බලවේගවලට නොරැවටීමය. ඒවා තේරුම් ගැනීමය. එසේම ඒවා පරාජය කිරීමට පෙළ ගැසීමය.මේ කුමන්ත‍්‍රණකාරී බලවේග විවිධ වේශවලින් පැමිණිය හැක. මානව හිතවාදී වේශයෙන්, ජනතාවාදී වේශයෙන්, ආගමික වේශයෙන්, පැමිණිය හැකි. ඇතැම්විට භික්‍ෂුවේශයෙන් ද පැමිණිය හැකි.එහෙත් කි‍්‍රයාකාරකම් තුළින් විශේෂයෙන් මානුෂික මෙහෙයුම කෙරෙහි ඔවුන් දක්වන නොසැලකිල්ල තුළින්මේ වෙස්වලාගත් දුෂ්ට බලවේග හඳුනා ගැනීම එතරම් අපහසු නැත.”අපට කිසි දෙයක් එපා... අපට නිවහල් රටක් දෙන්න... ඒ රට හදන හැටි අපි දන්නවා” යන්න සැබෑ ජනතා සටන් පාඨය විය යුතුය.හිමිදිරියේ රාජකාරියට යාමට පෙර පොඩි පුතු ඔසවා සිඹ “පුතේ මම උඹට ඇපල් ගෙඩියක් දෙන්නම්” යනුවෙන් නොවේ “පුතේ මම උඹට රටක් ඉතිරි කර දෙන්නම්” යන්න ඔබේ මුවගින් පිටවිය යුතුය. ඒ සිතිවිල්ලෙන් ඔබේ සිත ශක්තිමත්විය යුතුය.සිතන්න... පසුගිය කාලයේදී ඔබට දැනෙන බොහෝ දේ සිදුවී ඇත. නැඟෙනහිර යථා තත්ත්වයට පත්විය. ප‍්‍රභාකරන් වන්නියේ සිරවී සිටී. තමිල් සෙල්වන් විනාශ වී ගොසිනි. කරුණා අම්මාන් හෙවත් මුරලිදරන් සහ පිල්ලෙයාන් හෙවත් චÁද්‍රකාන්තන් රජය සමග එකතුවී සිටිති.කිලිනොච්චි පවුර බිඳී ගොසිනි. පුනරීන් කොටි කඳවුර බිඳවැටී ඇත.යුද්ධය, මානුෂික මෙහෙයුමක් වීය. ඒ ත‍්‍රස්තවාදින්ගෙන් පීඩා විඳින දෙමළ ජනතාව ගේ විමුක්තිය වෙනුවෙනි. මායිම් ගම්මාන කියා දෙයක් නැත. ඇත්තේ තර්ජිත ගම්මාන පමණි. එදා වන්නි කැලෑව ත‍්‍රස්තවාදී ගරිල්ලන්ගේය.එහෙත් අද එය ආරක්‍ෂක හමුදා කොමන්ඩෝ භටයන්ගේ ය. එදා කොළඹ බෝම්බ පිපිරුණේය. මරාගෙන මැරෙන මිනිස් බෝම්බ පිපිරුණේය. එහෙත් අද තැනින් තැන බෝම්බ හසුවෙයි. ත‍්‍රස්තවාදීහු කොටුවෙති.අද එකක් දෙකක් හැර පොදුවේ දේශපාලන බලවේග ඒකරාශීවී ඇත. එක රටක් හැටියට සිතන පතන පසුබිමක් නිර්මාණය වී ඇත.තාවකාලික සබන් බෝල පිළියම් ගැන නොව දීර්ඝ කාලීන වානේ පිළියම් ගැන පමණක් විශ්වාස කරන දේශයක් නිර්මාණය වෙමින් පවතී.මේ විසුරුවා හැර විනාශ කිරීමට කුමන්ත‍්‍රණය කරන්නේ මේ පසුබිමයි. මේ පෙළ ගැස්මයි.එහෙයින් අවදියෙන් මෙන්ම අවධානයෙන් සිටින්නැයි ද කිසි විටෙකත් දේශ පෙ‍්‍ර්මයේ ධජය උදුරා ගිනි තබන්නට දේශද්‍රෝහී කුමන්ත‍්‍රණකරුවන්ට ඉඩ නොදෙන්නැයි ද දේශයේ නාමයෙන් අපේ පෙ‍්‍රෟඪ ඉතිහාසයේ නාමයෙන් එසේම දරුවන්ගේ හෙට දවසේ නාමයෙන් ඉල්ලා සිටිමු.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=af08122112</link>
    <topic>අමතක නොකළ යුතු 2004 සුනාමිය</topic>
    <author>නිහාල් පී.අබේසිංහ</author>
    <content>අවදියෙන් සිටින්න! කුමන්ත‍්‍රණයක් දියත් වෙමින් තිබේඅමතක නොකළ යුතු 2004 සුනාමියරජයක් තම ජනපි‍්‍රයත්වය ගැන නොව රටේ ස්ථාවරත්වය ගැන සිතිය යුතුයිවිභාගාපේක්ෂකයන්ට අසාධාරණයක් නොවන්න කටයුතු යොදනවාරජයේ ආදායම අඩුවුණොත් හැම දෙයක්ම අඩාල වෙනවාආදර්ශ ප‍්‍රශ්න පත‍්‍රවල පිළිතුරු වමාරන ශිෂ්‍ය පරපුර නිර්මාණශීලී ශිෂ්‍යයන් බවට පත් කළ යුතුයිගණිත ගැටලුවට කැකිල්ලේ සිහසුනේ තැබීමතිරසාරව සුරැකිය යුතු අපේ ලොකුම ආහාර ගබඩාව මහ මුහුදමැද පෙරදිග සේවක ගැටලුවලට විසඳුමක් දෙමුමවුබිම වෙනුවෙන් කළ සේවාවෙන් යුග පුරුෂයකු වූ වින්සන්ට් චර්චිල්ජීවිතය සුන්දරයිබදු නොමැතිව ආණ්ඩුවකට පැවැත්මක් නොමැතදිනය 2004 දෙසැම්බර් 26 වැනිදා ය. එදා අප සිටියේ පාරිසරික අමාත්‍යාංශයේ මාධ්‍ය චාරිකාවකට එක්වෙමින් ලුණුගම්වෙහෙර ප‍්‍රදේශයේ ය.පෙරවරු 10 වන විට මුහුද ගොඩ ගැලීමක් පිළිබඳව දැන ගන්නට ලැබිණි. ටික වේලාවකින් දැන ගන්නට ලැබුණේ අපේ රටේ මුළු නැගෙනහිර දකුණු වෙරළ තීරය හරහාම සුනාමි තත්ත්වයක් ඇතිවූ බවයි.අප ඊළඟට යාලට ගියෙමු. යාල සංචාරක හෝටල්වල සිටි දෙස් විදෙස් සංචාරකයෝ සිය ගණනක් සුනාමියට අසුවි මිය ගොස් සිටියහ. මා ජීවිතයේ දුටු දුක්මුසුම හා කනගාටුදායකම දර්ශනය ඒ සිය ගණනක් වූ මළසිරුරු පේළියට තබා තිබු දර්ශනයයි.2004 දෙසැම්බර් 26 වැනිදා පෙරවරු 8.30 - 10 අතර කාලයේදී ශී‍්‍ර ලංකාවේ උතුරු නැගෙනහිර, ගිනිකොණ දකුණු හා නිරිත දිග ප‍්‍රදේශවලට බහුල ලෙස බලපෑ මේ සුනාමිය නිසා අපේ රටේ ජීවිත 35000 ක් පමණ නැතිවිය.ජාතික ආපදා සහන සේවා මධ්‍යස්ථානයේ අධ්‍යක්ෂ නිමල් හෙට්ටිආරච්චි මහතා පවසන ආකාරයට දිස්ති‍්‍රක්ක 13 ක ප‍්‍රාදේශීය ලේකම් කොට්ඨාස 57 ක් මේ විපතට හසුවිය. පුද්ගලයන් ලක්ෂ 10 ක් පමණ තුවාල ලබා අවතැන් වූ අතර නිවාස ලක්ෂයකට වැඩි ගණනක් විනාශ විය. රටට වූ සමස්ත ආර්ථික පාඩුව රුපියල් කෝටි 3800 පමණ බව ආපදා සහන සේවා මධ්‍යස්ථානය පෙන්වා දෙයි.සුනාමිය අපට අලුත් දෙයකි. එසේ වුවත් 1883 අගෝස්තු 26 දින ද ශී‍්‍ර ලංකාවේ නැගෙනහිර දකුණු ප‍්‍රදේශවලට පුංචි සුනාමියක් බලපා තිබේ. එය ඇතිවී ඇත්තේ ඉන්දුනිසියාවේ සුන්ඩා ප‍්‍රදේශයේ ක‍්‍රකටෝවා දූපතේ සිදුවූ විශාල ගිනිකඳු පිපිරීමක් නිසා ය.2004 දෙසැම්බර් 26 දින සුමාත‍්‍රා දිවයින අසල සිදුවූ රිච්ටර් මාපකයේ විශාලත්වය 9.3 ක් වූ සුනාමිය නිසා අපට විපත් රැසක් ඇතිවිය.පේරාදෙණිය විශ්ව විද්‍යාලයේ භූ විද්‍යා උපදේශක මහාචාර්ය කපිල දහනායක මහතා පවසන පරිදි සුනාමියක් ඇතිවන්නේ භූමි කම්පාවක් නිසා පමණක් නොවේ.මුහුදු ජලයේ අභ්‍යන්තරයේ වෙරළබඩ සිදුවන නාය යාමක් මුහුදේ ගිනිකඳු පිපිරීමක් මඟින් පාෂාණ කුට්ටි විස්ථාපනය වීම නිසා ද උල්කාපාත හෝ ක්ෂුද්‍ර ග‍්‍රහයන් (ඇස්ටරොයිඩ) වැනි වස්තුන් පොළොවට වැටීමේදී ද සුනාමියක් ඇතිවීමට පුළුවන.සාගර පත්ල ආසන්නව හෝ සාගර පත්ලට කිලෝමීටර 70 දක්වා කාලයේදී සිදුවන නොගැඹුරු භූමිකම්පා නිසා සුනාමි ඇතිවේ. භූමි කම්පාවකදී පාෂාණ කොටස් දෙකක් අතර එකිනෙකට සාපේක්ෂව චලනයක් ඇතිවී භූ විභේදනයක් ඇතිවේ.එම විභේදනය දිගේ එක් පාෂාණ කොටසක් සිරස්ව ගමන් කළහොත් ඊට ඉහළින් ඇති විශාල ජල ප‍්‍රමාණයක් ඉහළට එසවේ. එවිට සුනාමි තරංග ආරම්භ වෙයි. 2004 දෙසැම්බර් 26 වැනිදා සිදුවූයේ එවැනි සිරස් භූ තට්ටු විභේදනයක් සහිත භූමි කම්පාවකි. කෙසේ වුවත් සුනාමි ඇතිවීමට නම් රිච්ටර් මාපකයේ 6 ට වැඩි භූමි කම්පාවක් ඇති විය යුතුය.2004 දෙසැම්බර් 26 දින සිදුවූ ඒ මහා විපත එසේ මෙසේ අමතක කළ යුතු දෙයක් නොවේ. විදෙස් රටවල හා ජගත් රාජ්‍ය නොවන සංවිධානවල ආධාර ඇතිව අපේ රට ඉක්මනින් ම නැගි සිටි නමුත් මෙවන් විපත් ඉදිරියටත් ඒමට ඉඩ ඇති බව දැන කියා සිටිය යුතු බව අපි අවධාරණය කරමු. ඊට මුහුණදීමට සුදුසු සැලැසුම් සකස් කළ යුතුයි.සුනාමියෙන් ජීවිතක්ෂයට පත්වූ අය සැමරීමටත් සුනාමි හා ස්වාභාවික ආපදා පිළිබඳ රටම දැනුම්වත් කිරීම පිණිසත් රජය සෑම වසරකම දෙසැම්බර් 26 වැනිදා ජාතික ආරක්ෂක දිනය ලෙස නම්කර තිබේ.මෙවර ජාතික ආරක්ෂක දින ප‍්‍රධාන රාජ්‍ය උත්සවය පැවැත්වෙන්නේ මහනුවර නගරය කේන්ද්‍ර කරගෙන ය. ප‍්‍රධාන උත්සවය මහනුවර ධර්මරාජ විද්‍යාලයේ දී පැවැත්වීමට ආපදා කළමනාකරණ හා මානව හිමිකම් අමාත්‍යාංශය පියවර ගෙන ඇත.ආපදා කළමනාකරණ ඇමැති මහින්ද සමරසිංහ මහතා ගේ උපදෙස් පරිදි වැඩසටහන කි‍්‍රයාත්මක වේ. මහින්ද සමරසිංහ ඇමැතිවරයාත්, ආයෝජන ප‍්‍රවර්ධන ඇමැති ආචාර්ය සරත් අමුණුගම හා මධ්‍යම පළාතේ හිටපු ප‍්‍රධාන අමාත්‍ය සරත් ඒකනායක මහතා හා තවත් ප‍්‍රධාන ආරාධිතයෝ රැසක් මෙම අවස්ථාවට එක්වෙති.මෙවර ජාතික ආරක්ෂක දිනය වෙනුවෙන් රටේ වෙරළ බඩ ප‍්‍රදේශ ආශි‍්‍රතව සුනාමි තර්ජන පිළිබඳව පූර්ව අනතුරු ඇඟවීම් දැක්වෙන කුලුනු 25 ක් විවෘත කිරීමට කටයුතු යොදා ඇත.ඒ සමඟම මහනුවර ස්වයංකී‍්‍රය කාලගුණ විද්‍යා මධ්‍යස්ථානය විවෘත කිරීමට ද මහනුවර දිස්ති‍්‍රක්කයේ පාසල් සඳහා වර්ෂාමාන ලබාදීම ද සිදුකිරීමට නියමිත ය. ආපදා කළමනාකරණය පිළිබඳ චිත‍්‍ර සහිත බැලුන් 1000 ක් ගුවනට යැවීම ද ආපදා කළමනාකරණය පිළිබඳව දැනුම්වත් කිරීමේ ප‍්‍රදර්ශනයක් පැවැත්වීම ද මහනුවර දී සිදුකෙරේ.ඒ සමඟම යම් ප‍්‍රදේශයක සිදුවන ස්වාභාවික ආපදා හෝ මානව ආපදා පිළිබඳව ඒ ප‍්‍රදේශයේ ජනතාව හා රටේ මාධ්‍ය දැනුම්වත් කිරීම පිණිස උපයෝගි වන හදිසි ආපදා මෙහෙයුම් මධ්‍යස්ථාන 10 ක්ද, රටපුරා ප‍්‍රධාන නගරවලදී විවෘත කිරීම ද මේ දිනයට අදාළව සිදුකෙරේ.මහනුවර, ගාල්ල, මාතර, නුවරඑළිය, කළුතර, හම්බන්තොට, මඩකළපුව වැනි ප‍්‍රදේශවල මෙම මධ්‍යස්ථාන විවෘත කිරීමට නියමිතය. දුරකථන පහසුකම්, ෆැක්ස් පහසුකම් හා පරිගණක අන්තර්ජාල පහසුකම් ද මෙම මධ්‍යස්ථානවලට ලබා දෙනු ලැබේ.ආපදා කළමනාකරණය පිළිබඳ දැනුම්වත් වී සිටින නිලධාරීන් මේවායේ සේවයට යොදවන බව ද ආපදා හා මානව සම්පත් කළමනාකරණ අමාත්‍යාංශය පවසයි.මෙවර ජාතික ආරක්ෂක දිනයේ තේමාව ආපදා අවම කිරීම මඟින් මානව හිමිකම් සුරකිමු යන්නයි. ‘සුරක්ෂිත ශී‍්‍ර ලංකාවක්’ යන පොදු තේමාව යටතේ මේ වැඩසටහන් කි‍්‍රයාත්මක වෙයි. මීට අමතරව දිස්ති‍්‍රක්කයේ සියලු සිසු සිසුවියන්ට හා ගුරුවරුන්ට ආපදා කළමනාකරණය පිළිබඳව දැනුම්වත් කිරීමේ වැඩසටහන් පවත්වා ඇත.මේ අතර දැනටමත් මධ්‍යම පළාත ඇතුළත ආපදා කළමනාකරණ කටයුතු රැසක් කි‍්‍රයාවට නංවා ඇතැයි මහනුවර ආපදා කළමනාකරණ මධ්‍යස්ථානය පවසයි.ඒ යටතේ මහනුවර සුදුහුම්පොළ ප‍්‍රදේශයේ ඇති නායයෑමේ තර්ජනයට ලක්වී ඇති නිවාස 25 ක් සුරැකීම පිණිස රුපියල් ලක්ෂ 31 ක වියදමින් ආරක්ෂිත වැඩපිළිවෙළක් කි‍්‍රයාත්මක කර ඇත.පසුගිය කාලයේ දැඩි ලෙස නායයෑම්වලට ලක්වූ මහනුවර - ගම්පොළ පාර 2 ප‍්‍රදේශය හා ගම්පොළ ප‍්‍රාදේශීය ලේකම් කොට්ඨාසයේ නායයෑම් වැළැක්වීමේ කටයුතු මධ්‍යම පළාත් සභාව මඟින් සිදුකර තිබේ.පේරාදෙණිය නගරය සුරක්ෂිත නගරයක් කිරීමටත් නව ව්‍යාපෘතියක් ජාතික ගොඩනැගිලි පර්යේෂණ සංවිධානය එක්ව ආපදා කළමනාකරණ මධ්‍යස්ථානය මඟින් සකස්කර තිබේ.මහනුවර දිස්ති‍්‍රක්කයේ යම් ආපදාවක් සිදුවුවහොත් ඊට මුහුණ දීමට පෙර සූදානම් කටයුතු සඳහා සැලැස්මක් ද සකස් කර තිබේ.මීට අමතරව ආපදා කළමනාකරණ අමාත්‍යාංශය මඟින් එක් එක් දිස්ති‍්‍රක්ක සඳහා ආපදා කළමනාකරණ සැලැසුම් සකස් කර තිබේ. ස්වාභාවික හෝ මානව ආපදාවක් සිදුවූ විගස ඒ සැලැසුම් කි‍්‍රයාවට නැංවීමට අදාළ දිස්ති‍්‍රක්කවල ආපදා කළමනාකරණ සම්බන්ධීකරණ ඒකක සූදානම්ව සිටී.මේ අතර අපේ රටේ දැනට පූර්ව සුනාමි අනතුරු ඇඟවීමේ මධ්‍යස්ථානය වශයෙන් කි‍්‍රයාත්මක වන්නේ කාලගුණ විද්‍යා දෙපාර්තමේන්තුවයි. ඒ සඳහා තොරතුරු ලබා ගැනීමට ශාන්තිකර සාගර සුනාමි පූර්ව අනතුරු ඇඟවීමේ මධ්‍යස්ථානය සහ ජපාන සුනාමි පූර්ව අනතුරු ඇඟවීමේ මධ්‍යස්ථානය සමඟ ඒකාබද්ධව කටයුතු කරනු ලැබේ.ඊට අමතරව ලොව අනෙක් කාලගුණ විද්‍යා අංශත් සුනාමි පූර්ව අනතුරු ඇඟවීමේ පද්ධතිය සමඟ ඒකාබද්ධව ලොව කොතැනක හෝ භූමි කම්පාවක් හෝ ඒ සමඟ සුනාමියක් ඇතිවේදෝයි අප මධ්‍යස්ථානය දවසේ පැය 24 පුරාම පරීක්ෂාවෙන් සිටී.අපේ කාලගුණ විද්‍යා දෙපාර්තමේන්තුවට අනුබද්ධ සුනාමි පූර්ව අනතුරු ඇඟවීමේ මධ්‍යස්ථානය මඟින් පූර්ව සුනාමි අනතුරු ඇඟවීමක් මුලින් ම නිකුත් කරනු ලබන්නේ රිච්ටර් මාපකයේ 6.5 ක් හෝ ඊට වැඩි භූමි කම්පාවක් සුනාමි ඇතිවීමට ඉඩ ඇති ස්ථානයක සිදුවූ විටය. කෙසේ වුවත් භූමිකම්පාව සිදුවූ ස්ථානය අනුවත් එහි තීව‍්‍රතාව අනුවත් අනතුරු ඇඟවීම නිකුත් කිරීම තීරණය වේ.උදාහරණයක් ලෙස රිච්ටර් මාපකයේ 7.5ක ප‍්‍රබලතාවක් ඇති භූමි කම්පාවක් ඉන්දුනීසියාව අසල සිදුවුවහොත් අනතුරු ඇඟවීම වහාම නිකුත් කරනු ලැබේ. එම අනතුරු භූමිකම්පාව සිදුවී විනාඩි 10 ක් ඇතුළත රටටම ලැබෙන පරිදි නිකුත් කරනු ලබන බව කාලගුණ විද්‍යා දෙපාර්තමේන්තුව පවසයි.ඉන්පසුව අදාළ භූමි කම්පාව සිදුවූ ප‍්‍රදේශයේ මුහුදු මට්ටම පිළිබඳව තොරතුරු හා නැවත අනතුරු ඇඟවීම් පිළිබඳ තොරතුරු වහාම හවායි පිහිටි ශාන්තිකර සාගර සුනාමි අනතුරු ඇඟවීමේ මධ්‍යස්ථානය හා ජපානයේ කාලගුණ විද්‍යා දෙපාර්තමේන්තු සමඟ අනුබද්ධ සුනාමි අනතුරු ඇඟවීමේ මධ්‍යස්ථානය හරහා මෙන්ම ලොව අන් භූමිකම්පා හා සුනාමි පිළිබඳ තොරතුරු නිකුත් කරන කාලගුණ විද්‍යා ආයතන හරහා තොරතුරු ලබාගනු ලැබේ.ඒ අනුව සුනාමි තත්ත්වයක් ඇත්නම් ඊට පසු සුනාමි අනතුරු ඇඟවීමේ තවත් ස්ථිර දැඩි නිවේදනයක් නිකුත් කරනු ලැබේ. මේ සියලු නිවේදන – අනතුරු ඇඟවීම් නිකුත් කිරීමට විද්‍යුත් ජනමාධ්‍ය, පොලිස් හදිසි ඇමතුම් පද්ධතිය, ති‍්‍රවිධ හමුදාව, ශබ්ද විකාශන පද්ධති හා සුනාමි අනතුරු ඇඟවීමේ කුළුණුවල ශබ්ද මෙන්ම ආපදා කළමනාකරණ ඒකකවල සන්නිවේදන පද්ධතියද උපයෝගී කරගනු ලැබේ. 0112686686 දුරකථන අංකය මඟින් සුනාමි අනතුරු ඇඟවීම් ගැන විස්තර ගත හැකිය.තත්ත්වය මෙසේ වුවත් අප රටට සුනාමි අනතුරු ඇඟවීම් 100% ක් නිරවද්‍ය ලෙසම පැවසීමට නම් ඉන්දියන් සාගරයේ පූර්ව සුනාමි අනතුරු ඇඟවීමේ පද්ධතියක් හා මධ්‍යස්ථානයක් හොඳින් ස්ථාපිත කළ යුතු බව භූ විද්‍යාඥයන්ගේ මතයයි. එවැන්නක් පිළිබඳව 2005 දී පමණ සාකච්ඡා වුවත් තවම එවැන්නක් සම්පූර්ණ ලෙස සකස් වී නැති බවද මහාචාර්ය කපිල දහනායක මහතා පෙන්වා දෙයි.මේ තත්ත්වය නිසා අපට අද සිදුවී ඇත්තේ භූමිකම්පා සුනාමි අනතුරු ඇඟවීම් සිදුකිරීමට අනෙක් රටවල දත්ත මත යැපීමට සිදුවීමයි. මේ අනුව ඉන්දියන් සාගරයේ පූර්ව සුනාමි අනතුරු ඇඟවීම් පද්ධතියක් සකස් කිරීමට ශ‍්‍රී ලංකාව, ඉන්දියාව, බංගලිදේශය, තායිලන්තය, ඉන්දුනීසියාව වැනි රටවල් එක්වී කි‍්‍රයා කළ යුතුය. මෙය දිගු කාලීන ප‍්‍රයෝජන ඇති වැඩපිළිවෙළකි.මේ අතර අපේ ස්වාභාවික පරිසරය, වෙරළ තීරය නිවැරැදිව ආරක්ෂා කළොත් සුනාමියකින් අප රටට විය හැකි හානිය ද අවම කර ගත හැකි බව ප‍්‍රවීණ පරිසර විශේෂඥයෝ ද පෙන්වා දෙති.වෙරළේ කඩොලාන වැනි පාරිසරික වන වගා ඇතිකිරීම හා වෙරළේ ඇති ස්වාභාවික වැලි කඳු ආරක්ෂා කිරීම අත්‍යවශ්‍ය දෙයකි. පසුගිය සුනාමියේ දී බූන්දල ජාතික වනෝද්‍යානය සුරැකුණේ ඒ වෙරළ තීරයේ තිබුණු ස්වාභාවික වැලි කඳු නිසාය.එමෙන් ම යාල හෝටලයක් විනාශ වූයේ ඒ ඉදිරියේ තිබුණු ස්වාභාවික වැලි කඳු කපා දමා තිබුණු නිසාය. වෙරළ ආසන්නයේ හුනු ගල් කැඩීම ද නොකළ යුතුය. අම්බලන්ගොඩ හා හික්කඩුව අතර ප‍්‍රදේශවලට සුනාමිය බරපතළ ලෙස බලපෑමෙන් දුම්රියක් පවා පෙරළී ගියේ ඒ ප‍්‍රදේශයේ වෙරළ ආසන්නයේ බරපතළ ලෙස හුණුගල් හා කොරල් ඉවත් කර තිබූ බැවිණි.ඒ සමඟම සුනාමි රැලි බරපතළ ලෙස රට ඇතුළට ඒමට ඉඩ ඇති ප‍්‍රදේශවල ගල් වැටි දැමීම ද දිගටම කළ යුතුය. රටේ සියලු දෙනා සුරැකෙන පරිදි රටේම වෙරළ නිසි ලෙස සුරැකීමට ද වෙරළ අසල ඉදිකිරීම් වැළැක්වීමට ද විධිමත් කාර්යක්ෂම ක‍්‍රමවේදයක් සකස් කළ යුතුව ඇත.පේරාදෙණිය විශ්ව විද්‍යාලයේ භූවිද්‍යා උපදේශක මහාචාර්ය කපිල දහනායක මහතාත් කාලගුණ විද්‍යා දෙපාර්තමේන්තුවේ අධ්‍යක්ෂ ජනරාල් ජී.එච්.පී.ධර්මරත්න මහතාත් ආපදා කළමනාකරණ අමාත්‍යංශයත් ආපදා කළමනාකරණ මධ්‍යස්ථානයත් ලබාදුන් තොරතුරු ඇසුරෙන් මේ ලිපිය සකස් කර ඇත.සුනාමියෙන් ආරක්ෂාවීමට පෙර සූදානම ඉතා වැදගත් වේ. ඔබ වෙරළ අසල පදිංචිව සිටීනම් හෝ වෙරළ අසල රාජකාරියක යම් කටයුත්තක නිතර නිරතව සිටීනම් සුනාමියක් ඇතිවුවහොත් ඉන් ආරක්ෂා වීම පිළිබඳව මුලින්ම පවුලේ අය සමඟ හිතවතුන් සමඟ සාකච්ඡා කොට සුනාමියෙන් ආරක්ෂාකාරී වීමට පූර්ව වැඩ පිළිවෙළක් සැලැස්මක් සකස් කරගත යුතුය.ඒ සමඟම ප‍්‍රදේශයේ සිදුවන භූමිකම්පා විශාල ශබ්ද ආදී අනතුරුදායක දේ පිළිබඳව ද අවධානයෙන් සිටීම ආරක්ෂා සහිතය.ඒ සමඟම ඔබ වෙරළ තීරයේ හෝ ආසන්නයේ පදිංචිව සිටීනම් අද හෙටම ඔබේ නිවසට ඔබ සිටින ස්ථානයට ආසන්නව ආරක්ෂාව සහිත අවම ලෙස අඩි 30 ක් වත් උස කඳුගැටයක් හෝ තට්ටු 2-3 ක් සහිත තට්ටු ගොඩනැඟිල්ලක් හෝ හඳුනාගත යුතුයි.එම ආරක්ෂිත ස්ථානයට යාමට හැකි කෙටිම හා පහසුම ගමන් මාර්ගය ද හඳුනාගත යුතුයි. ආරක්ෂිත ස්ථානය වෙරළේ සිට කිලෝමීටරයක් වත් දුරින් තිබේ නම් වඩාත් ආරක්ෂිතය.සුනාමි අනතුරු ඇඟවීමක් ලද විගස හැකි ඉක්මනින් මුහුදු වෙරළාසන්නයෙන් ඉවත්ව ආරක්ෂිත ස්ථානය කරා යන්න.අසල්වැසි අයටත් පණිවුඩය ලබාදීමට කාරුණික වන්න. අනතුරු ඇඟවීම ලද විගස ගෙදොර දොර බඩු භාණ්ඩ පිළිබඳ සොයා ප‍්‍රමාදවීමෙන් වළකින්න.එසේ වුවත් අවශ්‍ය නම් අත්‍යවශ්‍ය අතේ ගෙන යා හැකි වටිනා භාණ්ඩ පුංචි පෙට්ටියක අසුරා තිබේ නම් එය ගෙනයාමට අවස්ථාව ලැබේ.කුඩා ගුවන් විදුලි යන්ත‍්‍රයක් ද එහි ඇත්නම් ඉතා වැදගත් වේ. ඒ අනතුරු ඇඟවීම් පිළිබඳව විස්තර දැනගැනීමට ය.බොහෝ අවස්ථාවලදී සුනාමි රළ ප‍්‍රමාණය වෙරළට පැමිණීමට පෙර මුහුදු ජලය ආපසු ගමන් කරමින් පෙන්නුම් කරයි.මෙය ස්වභාවධර්මයාගේ අනතුරු ඇඟවීමක් ලෙස සලකන්න. වහා ආරක්ෂිත ස්ථානයක් කරා ගමන් කරන්න.කිසිම හේතුවක් නිසා සුනාමි රළ පෙළ පැමිණෙන තුරු බලා නොසිටිය යුතුය. සුනාමි රළ පෙළ නැවත නැවතත් පැමිණීමට ඉඩ තිබේ.එමනිසා මුල් ආරක්ෂා සහිත ප‍්‍රදේශයේ පැය ගණනක් රැඳෙන්න. නැතිනම් ගුවන් විදුලියෙන් කරන අනතුරු ඇඟවීම්වලට සවන් දෙන්න.නිහාල් පී.අබේසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=af08122111</link>
    <topic>රජයක් තම ජනපි‍්‍රයත්වය ගැන නොව රටේ ස්ථාවරත්වය ගැන සිතිය යුතුයි</topic>
    <author>සාකච්ඡා කෙළේ - සුභද්‍රා දේශප‍්‍රිය</author>
    <content>අවදියෙන් සිටින්න! කුමන්ත‍්‍රණයක් දියත් වෙමින් තිබේඅමතක නොකළ යුතු 2004 සුනාමියරජයක් තම ජනපි‍්‍රයත්වය ගැන නොව රටේ ස්ථාවරත්වය ගැන සිතිය යුතුයිවිභාගාපේක්ෂකයන්ට අසාධාරණයක් නොවන්න කටයුතු යොදනවාරජයේ ආදායම අඩුවුණොත් හැම දෙයක්ම අඩාල වෙනවාආදර්ශ ප‍්‍රශ්න පත‍්‍රවල පිළිතුරු වමාරන ශිෂ්‍ය පරපුර නිර්මාණශීලී ශිෂ්‍යයන් බවට පත් කළ යුතුයිගණිත ගැටලුවට කැකිල්ලේ සිහසුනේ තැබීමතිරසාරව සුරැකිය යුතු අපේ ලොකුම ආහාර ගබඩාව මහ මුහුදමැද පෙරදිග සේවක ගැටලුවලට විසඳුමක් දෙමුමවුබිම වෙනුවෙන් කළ සේවාවෙන් යුග පුරුෂයකු වූ වින්සන්ට් චර්චිල්ජීවිතය සුන්දරයිබදු නොමැතිව ආණ්ඩුවකට පැවැත්මක් නොමැතකැලණිය විශ්ව විද්‍යාලයේ සාමාජ විද්‍යා පීඨාධිපති මහාචාර්ය සුනන්ද මද්දුමබණ්ඩාරරජයකට තම ආදායම සහ වියදම සම්බන්ධයෙන් කටයුතු කිරීමට සිදු වන්නේ ව්‍යවස්ථාදායක විසින් සම්මත කැර ගනු ලබන අයවැය ලේඛනයට අනුකූල වන අයුරිනි. රාජ්‍ය ආදායම තුළ වාර්ෂික ව අයකරනු ලබන බදු ප‍්‍රමාණය වැඩිම ආදායම් මාර්ගය ලෙස සැලැකිය හැකිය.ආදායම් බදු හැරුණු විට රජයේ ආදායම් වන්නේ රාජ්‍ය සංස්ථාවලින් ලබන ලාභ, මහ බැංකුව ලබන ලාභ, දුම්රිය, තැපැල් සේවා වැනි සේවාවන් ගෙන්, ජාතික ලොතරැයි මණ්ඩලය වැනි ආයතන වලින් ලබන ආදායම් ය.මේ ආදායම් අතරින් අය කරනු ලබන බදු ප‍්‍රමාණය ඉතා වැදගත් වන්නේ රජයේ මුළු ආදායමෙන් 70% - 80% බදු මඟින් ලැබෙන බැවිනි. උදාහරණයක් ලෙස මේ වසරේ ඇස්තමේන්තු කර ඇති මුළු ආදායම රුපියල් මිලියන 759899 කි. එයින් නිෂ්පාදන හා වියදම් මත පැනවූ බදුවලින් ලැබෙන ආදායම රුපියල් මිලියන 530253 කි.ආදායම් බදු මඟින් ලැබෙන ආදායම රුපියල් මිලියන 147491 කි. මේ ආකාරයට මුළු ආදායමෙන් ඉතා විශාල ප‍්‍රමාණයක් බදු මඟින් ලබාගැනීම සෑම රජයකට සිදුවී ඇත්තේ ශී‍්‍ර ලංකාව වැනි සංවර්ධනය වෙමින් පවතින රටවල රජයන්ට ආදායම් ලබාගත හැකි වෙනත් මාර්ග නොපවත්නා බැවිනි.රජයක් විසින් මේ ආකාරයට ලබාගන්නා ආදායම ඔස්සේ වියදම් කටයුතු පවත්වාගෙන යනු ලබයි.යුද්ධයට අවශ්‍ය වියදම් මෙන් ම විවිධ සුබසාධන කටයුතු පවත්වාගෙන යාමට අවශ්‍ය වියදම් ද ලබාගනුයේ මේ ආකාරයට ලබාගන්නා බදු ආදායම් මඟිනි. උදාහරණ ලෙස 2008 වර්ෂය සඳහා ඉහතින් ලබාගන්නා බදු ආදායමින් රුපියල් මිලියන 139447 ආරක්ෂක අමාත්‍යංශයේ පුනරාවර්තන වියදම් සඳහා වෙන් කැර තිබිණි.මේ ආකාරයට ආරක්ෂක අංශය සඳහා පමණක් සෞඛ්‍ය, අධ්‍යාපන කටයුතු සේවා පවත්වා ගෙන යාමට ද සමෘද්ධි ආදි සුබසාධන සහන සේවා පවත්වාගෙන යාමට ද රජයකට හැකිවී ඇත්තේ විවිධ මාර්ග ඔස්සේ රජය ලබා ගන්නා බදු ආදායම් හේතුවෙනි.ඕනෑම රජයකට බදු සහන ආදිය ලබාදීම මඟින්, මිල අඩු කිරීම් මඟින් මහජනතාවට සහන සලසන වැඩපිළිවෙළ කි‍්‍රයාත්මක කැර ජනපි‍්‍රයත්වය ලබාගත හැකි වේ. එසේ වුව ද ආරක්ෂක කටයුතු පවත්වාගෙන යාම මෙන්ම සෞඛ්‍ය අධ්‍යාපන වැනි සේවා පවත්වාගෙන යාමට ද දුගී භාවය තුරන් කිරීමේ වැඩසටහන් කි‍්‍රයාත්මක කිරීමට ද වගකීමෙන් යුතුව කටයුතු කිරීමට සෑම රජයකට සිදුවේ.මැතිවරණ අභිමුව දී වුව ද මැතිවරණ කාලවලදී වුව ද වගකිව යුතු රජයන් බදු අඩු කිරීම හෝ මිල අඩු කිරීම වැනි කි‍්‍රයාමාර්ගවලට නොයන්නේ ජනපි‍්‍රයත්වයට වඩා ජාතික වගකීම වැදගත් කොට සලකන බැවිනි.ඕනෑම රජයක් මහජනතාවට සහන සැලැසීම පිළිබඳ දැඩි සතුටකින් කටයුතු කිරීමට ඉඩ ඇති නමුදු එවැනි ජනපි‍්‍රය පියවර නොගන්නේ ආර්ථිකයක සමබරතාව රැකගනිමින් ආර්ථික සංවර්ධනයක් ඇතිකර ගැනීමට ප‍්‍රමුඛතාව ලබා දෙන බැවිනි.මිල අඩු කිරීමෙන් හෝ බදු අඩු කිරීමෙන් සැලැකිය යුතු පිරිසකට සහන සැලැසිය හැකි නමුදු එයින් සංවර්ධන කටයුතු අඩාල වන්නේ නම් හෝ සුබසාධනය කපා හැරීමට සිදුවන්නේ නම් එය ඉදිරියේදී රට විශාල ආර්ථික අර්බුදයකට ඇද දැමීමට හේතු වනු ඇත.අද රජයේ ආදායමෙන් විශාල ප‍්‍රමාණයක් වැය කිරීමට සිදුව ඇත්තේ යුද්ධය සඳහා වන අතර තවත් විශාල වියදම් ප‍්‍රමාණයක් සමෘද්ධිය වැනි සුබසාධන වියදම් සඳහා වෙන් කිරීමට සිදුවී තිබේ.අනෙත් අතින් සංවර්ධන යෝජනා සඳහා ද විශාල වියදම් ප‍්‍රමාණයක් දැරීමට සිදු වී තිබේ. පසුගිය කාලයේදී ඛනිජ තෙල් මිල ගණන් විශාල ලෙස ඉහළ ගිය ද සමහර භාණ්ඩවල මිල ගණන් විශාල ලෙස ඉහළ ගිය ද ජනතාව දැඩි ඉවසීමකින් කටයුතු කළේ රටේ ජාතික ගැටලුවට විසඳුම් ලබාදීම සඳහා ඕනෑම කැපකිරීමක් කිරීමට රටේ බහුතර පිරිස් සූදානම් බව පෙන්නුම් කරමිනි.ඉන්ධන සහ බඩුමිල අඩු කිරීම සඳහා විවිධ දේශපාලන පක්ෂ සහ සංවිධාන ගෙන ගිය උද්ඝෝෂණ හෝ බලකිරීම්වලට වැඩි සහායක් නොලැබුණේ බහුතර ජනතාව දේශපාලන පක්ෂවලට වඩා තමන්ගේ ජාතික වගකීම පිළිබඳ පැහැදිලි අවබෝධයකින් පසු වූ බැවිනි.රටේ ආරක්ෂක හමුදාවන් විසින් ත‍්‍රස්තවාදය පරාජය කිරීම සඳහා දැවැන්ත අරගලයක යෙදී සිටින අවස්ථාවක පටු අරමුණු ඔස්සේ කි‍්‍රයාත්මක වීමට මහජනතාව සූදානම් නැති බව එම තත්ත්වයන් ගෙන් පැහැදිලි විය.යුද්ධය සහ ආරක්ෂක කටයුතු සඳහා විශාල වියදමක් දැරීමට සිදුව තිබිය දී ම රජය මහ පරිමාණ ආර්ථික සංවර්ධන ව්‍යාපෘති රැසක් කි‍්‍රයාත්මක කැර තිබීම ද සුවිශේෂ තත්ත්වයක් ලෙස සැලැකිය හැකිය.මහාමාර්ග ව්‍යාපෘති, ගුවන් තොටුපළ, වරාය ව්‍යාපෘති, විදුලි බලාගාර, වාරිමාර්ග ආදි සංවර්ධන ව්‍යාපෘති රැසක් පසුගිය කෙටිකාලයේදී ආරම්භ කැර තිබේ. ශී‍්‍ර ලංකාව මීට පෙර ලෝක බැංකුව වර්ග කර තිබුණේ අඩු ආදායම් ලබන රටක් ලෙසට ය. එසේ වුව ද පසුගිය කාල වකවානුවේදී එම වර්ග කිරීම වෙනස් වී ඇති අතර තවදුරටත් ශී‍්‍ර ලංකාව දිලිඳු රටක් ලෙස වර්ග නො කෙරේ.ඒ නිසා දුගී රටවලට හිමිවන විදේශ ආධාර සහ ණය ක‍්‍රම ශී‍්‍ර ලංකාවට අවශ්‍ය නොවන අතර සංවර්ධන ව්‍යාපෘති සඳහා විදේශ මූල්‍ය වෙළෙඳ පොළ විසින් වෙළෙඳ පොළී අනුපාතය යටතේ අරමුදල් රැස් කරනු ලැබීමට සිදු වී තිබේ. සමහර ව්‍යාපෘති සඳහා සෘජුවම රජයේ අයවැය ලේඛනය මඟින් දේශීය අරමුදල් යෙදවීමට සිදු වී ඇත.සංවර්ධන ව්‍යාපෘති සඳහා ලබාගන්නා විදේශ අරමුදල් ආපසු ගෙවීමට ද දේශීය අරමුදල් මත ආරම්භ කෙරෙන ව්‍යාපෘති සඳහා මුදල් යෙදවීමට ද සිදු වනුයේ රජය බදු වශයෙන් ලබාගන්නා අරමුදල් මඟිනි.එවැනි තත්ත්වයක් තුළ බදු ආදායම් කෙතරම් වැදගත් වන්නේ ද යන්න පැහැදිලි වේ. යුද්ධයේ ජයග‍්‍රහණයන් සමඟ මුදා නොගෙන තිබු විශාල භූමි ප‍්‍රදේශයක් ආරක්ෂක හමුදාවන් විසින් මුදාගනු ලැබ තිබේ.ඒ හා සමඟම එම ප‍්‍රදේශවල ස්ථාවර ආරක්ෂක තත්ත්වයන් ගොඩනැගීම සඳහා රජයට ඇස්තමේන්තු මුදල් ප‍්‍රමාණයට වඩා වැඩි මුදල් ප‍්‍රමාණයක් යෙදවීමට සිදුවේ.අනෙක් අතට නැගෙනහිර සංවර්ධන වැනි යුද්ධයෙන් පසු සාමය ගොඩනගන ලද ප‍්‍රදේශවල සංවර්ධනය සඳහා ද විශාල මුදල් ප‍්‍රමාණයක් වැය කිරීමට සිදු වී ඇත. ත‍්‍රස්තවාදය සම්පූර්ණයෙන් ම පරාජය කළ හැක්කේ, ලබන ලද ජයග‍්‍රහණය ශක්තිමත් කළ හැක්කේ එවැනි ව්‍යාපෘති තුළිනි. ඒ සියල්ල සඳහා රජයට මුදල් වැය කිරීමට හැකි වන්නේ ලබාගන්නා බදු මඟිනි.සෑම රජයක් ම පවත්වා ගෙන යනු ලබන්නේ මහජන ඡන්දයෙන් තේරී පත් ජනාධිපතිවරයා, අමාත්‍ය මණ්ඩලය සහ පාර්ලිමේන්තු මන්තී‍්‍රවරුන් ගෙනි. මහජනතාව මත පටවා ඇති බදු අඩුකර ජනපි‍්‍රයත්වය රැකගැනීමට ඕනෑම රජයක් කැමැත්තක් දක්වනු ඇත.එයට හේතුව ජනපි‍්‍රයත්වය තමන්ගේ දේශපාලන සුරක්ෂිතතාවයට හේතු වන බැවිනි. එසේ වුවද එවැනි පියවරකට කවර රජයක් වුවද නොඑළැඹෙන්නේ ජනපි‍්‍රයත්වයට වඩා රටේ ජාතික අභිප‍්‍රායන් මූලිකත්වයන් දී කටයුතු කිරීමේ වගකීම රජයකට පැවැරී ඇති බැවිනි.රටේ බදු ව්‍යුහය වෙනසකට ලක්වන ආකාරයේ ප‍්‍රති සංශෝධන පිළිබඳ ද වඩාත් කල්පනාවෙන් සහ වගකීමෙන් යුතුව කටයුතු කිරීමේ අවශ්‍යතාව අවධාරණය විය යුතුය. රජයේ ආදායම් මාර්ගවලට හානි පැමිණ වෙන, රජයේ ආදායම් මාර්ග අස්ථාවර කෙරෙන කි‍්‍රයාමාර්ගයක ප‍්‍රතිඵල භුක්ති විඳීමට සිදු වනුයේ මුළු ජාතියටම බව අප අමතක නොකළ යුතුයි.සාකච්ඡා කෙළේ - සුභද්‍රා දේශප‍්‍රිය</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=af0812214</link>
    <topic>විභාගාපේක්ෂකයන්ට අසාධාරණයක්</topic>
    <author/>
    <content>අවදියෙන් සිටින්න! කුමන්ත‍්‍රණයක් දියත් වෙමින් තිබේඅමතක නොකළ යුතු 2004 සුනාමියරජයක් තම ජනපි‍්‍රයත්වය ගැන නොව රටේ ස්ථාවරත්වය ගැන සිතිය යුතුයිවිභාගාපේක්ෂකයන්ට අසාධාරණයක් නොවන්න කටයුතු යොදනවාරජයේ ආදායම අඩුවුණොත් හැම දෙයක්ම අඩාල වෙනවාආදර්ශ ප‍්‍රශ්න පත‍්‍රවල පිළිතුරු වමාරන ශිෂ්‍ය පරපුර නිර්මාණශීලී ශිෂ්‍යයන් බවට පත් කළ යුතුයිගණිත ගැටලුවට කැකිල්ලේ සිහසුනේ තැබීමතිරසාරව සුරැකිය යුතු අපේ ලොකුම ආහාර ගබඩාව මහ මුහුදමැද පෙරදිග සේවක ගැටලුවලට විසඳුමක් දෙමුමවුබිම වෙනුවෙන් කළ සේවාවෙන් යුග පුරුෂයකු වූ වින්සන්ට් චර්චිල්ජීවිතය සුන්දරයිබදු නොමැතිව ආණ්ඩුවකට පැවැත්මක් නොමැතඅධ්‍යාපන අමාත්‍ය සුසිල් පේ‍්‍රමජයන්තමම මේ ගැන සොයන්න වහාම කමිටුවක් පත්කළා. අමාත්‍යාංශ ලේකම්, විභාග කොමසාරිස්, නියෝජ්‍ය විභාග කොමසාරිස්, ගණිතය විෂය සම්බන්ධ අධ්‍යක්ෂ වරයෙක්, ජාතික අධ්‍යාපන ආයතනයේ ගණිත විෂයය පිළිබඳ අධ්‍යක්ෂ වරයෙක් හා ප‍්‍රවීණ ගුරුවරයෙක් ආදීන් ගෙන් සමන්විත කමිටුව මගින් මේ ප‍්‍රශ්න පත‍්‍රය සම්බන්ධ මතු වී ඇති ගැටලුව ගැන වහාම පරීක්ෂා කර නිර්දේශ ලබා දීමට නියමිත අතර ඒ අනුව මේ පිළිබඳ තීරණයක් ගැනීමක් සිදු කැරෙනවා.සිසුනට අසාධාරණයක් නොවන ආකාරයේ තීරණයක් ගැනීමට නියෝග කර තියනවා. ඉතාම කඩිනමින්, එනම් දින 2 ක දී මෙහි නිර්දේශ ඉදිරිපත් කැරෙනවා.මෙතනදී නියැදි පරීක්ෂණයටත් වැඩි අවධානයක් යොමු කරනවා. අපට ලැබෙන පැමිණිලි අනුව කාල කලමනාකරණයේ දුෂ්කරතා මතු වී තිබෙන බව පෙනෙනවා.තවත් අය කියනවා ඒක ප‍්‍රශ්නයක් ගැන ගැටලු මතුවෙලා තියනවා කියලා. තවත් අය කියනවා ඒක ප‍්‍රශ්නයක් නව හා පැරණි විෂය නිර්දේශ දෙකේ දෙයාකාරයකට ලකුණු හා කාලය ලබා දී තියනවා.නමුත් මේ ප‍්‍රශ්නයේ ’ච’ කොටස විෂය නිර්දේශ දෙකේ සමාන වුණත් එම ප‍්‍රශ්නයේ ම ‘ඡ’ කොටස විෂය නිර්දේශ දෙකේ ම වෙනස්. මේ නිසා ලකුණු දීමේ හා කාලය පිළිබඳ වෙනසක් විය හැකියි.නිපුණතා පාදක ප‍්‍රවේශය 2003 දී පටන් ගත්තේ. මේ වනවිට වසර 5 ක් ගතවෙලා. නමුත් ප‍්‍රසිද්ධ විභාගයකට මේ ආකාරයට ළමයින් ඉදිරිපත් වුණේ මෙවර වුවත් ළමයින් හුරු වුණේ මීට වසර කිහිපයකට පෙර සිටයි.නිපුණතා පාදක ඉගෙනීම පෞද්ගලික පංතිවලට ගොස් කරන්න බැහැ. එහෙම කරන්න ගියොත් වෙන්නේ එතැන හිරවෙන එකයි. ප‍්‍රශ්න පත‍්‍රය අවලංගු කරන්න කිසිම අදහසක් නැහැ.මොකද එහෙම වුණොත් හොඳට පිළිතුරු සැපයූ ළමයින්ට අවාසියක් වෙන්න පුළුවන්. නියැදි පරීක්ෂණයෙන් හොඳට පිළිතුරු සැපයූ ළමයින් ඉන්නවා.මේ නිසා එහෙම තීන්දුවක් ගන්න බැහැ. ඒ නිසයි අපි කමිටුවකට පැවරුවේ ඒ අයගේ තීන්දුව දෙන්න කියා.ලකුණු ලබා දෙන ආකාරය ආදි සෑම දෙයක් ම තීරණය වන්නේ නියැදි පරික්ෂණය මතයි. මේ ප‍්‍රශ්නයත් නියැදි පරීක්ෂණයේ තීරණ ගැනීමේ දී විශේෂයෙන් සලකා බැලීමක් කරනවා.කෙසේ වුවත් අපි විභාගයට හොඳට ලියූු ළමයින්ටත් නොලියූ ළමයින්ටත් අසාධාරණයක් නොවන ආකාරයට මේ ගැන තීරණයක් ගන්නවා.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=af08122110</link>
    <topic>රජයේ ආදායම අඩුවුණොත් හැම දෙයක්ම අඩාල වෙනවා</topic>
    <author>සංවාද සටහනකේ. සී. ජේ.</author>
    <content>අවදියෙන් සිටින්න! කුමන්ත‍්‍රණයක් දියත් වෙමින් තිබේඅමතක නොකළ යුතු 2004 සුනාමියරජයක් තම ජනපි‍්‍රයත්වය ගැන නොව රටේ ස්ථාවරත්වය ගැන සිතිය යුතුයිවිභාගාපේක්ෂකයන්ට අසාධාරණයක් නොවන්න කටයුතු යොදනවාරජයේ ආදායම අඩුවුණොත් හැම දෙයක්ම අඩාල වෙනවාආදර්ශ ප‍්‍රශ්න පත‍්‍රවල පිළිතුරු වමාරන ශිෂ්‍ය පරපුර නිර්මාණශීලී ශිෂ්‍යයන් බවට පත් කළ යුතුයිගණිත ගැටලුවට කැකිල්ලේ සිහසුනේ තැබීමතිරසාරව සුරැකිය යුතු අපේ ලොකුම ආහාර ගබඩාව මහ මුහුදමැද පෙරදිග සේවක ගැටලුවලට විසඳුමක් දෙමුමවුබිම වෙනුවෙන් කළ සේවාවෙන් යුග පුරුෂයකු වූ වින්සන්ට් චර්චිල්ජීවිතය සුන්දරයිබදු නොමැතිව ආණ්ඩුවකට පැවැත්මක් නොමැතමහාචාර්ය ජගත් වික‍්‍රමසිංහලෝකයේ ඕනෑම රජයක් පවතින්නේ බදු මතයි. බදු කියන්නේ රජයට ප‍්‍රධාන වශයෙන් ආදායම් ලබා දෙන මාර්ගයයි. රාජ්‍යයේ මූලික ආරම්භයේ සිට ම විවිධාකාර බදු අයකිරීම් සිදු කෙරුණු බවත් දකින්න පුළුවන්.උදාහරණයකට ලංකා ඉතිහාසය ගත්තොත්, රජ කාලේ දී පවා විවිධාකාර බදු වර්ග කි‍්‍රයාත්මක වී තිබුණා. ඉන් පස්සේ බි‍්‍රතාන්‍ය යටත් විජිත සමයේ දී ඇඟ බද්ද, බලු බද්ද යනාදී වශයෙන් නොයෙක් බදු වර්ග මහජනතාව මත පැනෙව්වා. නමුත් මේ බදු මූලික වශයෙන් බල පැවැත්වෙන්නේ වෙළෙඳ්‍රම මතයි.රජයක් වක‍්‍ර හා සෘජු යන දෙවිධියෙන් ලබා ගන්නා බදු ප‍්‍රධාන වශයෙන් වැය කෙරෙන්නේ මහජන සුබසාධනයට බවත් දකින්න පුළුවන්. ලංකාව වගේ රටක් ගත්තොත්, රාජ්‍ය අංශයේ වැටුප්, නිදහස් අධ්‍යාපනය, ආරක්ෂාව, සෞඛ්‍ය හා අනෙකුත් සුබසාධන මුළුමනින්ම පාහේ රඳ්‍ර පවතින්නේ බදු වශයෙන් රජයට ලැබෙන ආදායම මතයි.රජයට ලැබෙන ආදායම හීන වීමෙන් යට කී සියලු සුබසාධන කටයුතුවලට යම් බලපෑමක් ඇති වෙන්නත් පුළුවන්. රජයක් යනු වෙළෙඳ ව්‍යාපාරයක් මෙන් ලාබ උපදවන ආයතනයක් නොවන නිසා රජයේ පැවැත්මට මෙන් ම රජයේ කි‍්‍රයා කාරීත්වයටත් බදු අත්‍යවශ්‍ය සාධකයක් වන්නේ මේ ආකාරයටයි.මේ බදු වශයෙන් ලබන ආදායම යළිත් ප‍්‍රතිලාභ වශයෙන් බෙදී යන්නේ මහජනතාව අතරටයි. රජය කියන්නේ වචනයේ පරිපූර්ණ අර්ථයෙන් මහජන සංවිධානයක්.මේ රාජ්‍ය බදු සම්බන්ධයෙන් මෑත කාලයේදී අලුත් මතයක් ඉදිරිපත් වුණා. නව ලිබරල්වාදීන් පෙන්වා දෙන ආකාරයට රජයකට විශාල වශයෙන් බදු ආදායම් අවශ්‍ය වන්නේ නැහැ. ඒ අනුව රජය හා රජයේ කි‍්‍රයාකාරීත්වය සීමිත භාවයකට පත් කෙරෙනවා.නීතිය හා සාමය, අධිකරණය, ප‍්‍රතිපත්ති තීන්දු ගැනීම යනාදියට පමණක් රජයට පැවරෙන වගකීම් වන අතර අනෙකුත් සියලු දේ පෞද්ගලික අංශයට පැවරෙනවා. අන්න ඒ ආකාරයටයි නව ලිබරල්වාදීන් රාජ්‍ය ආදායම් සම්බන්ධයෙන් තර්ක කරන්නේ. ඔවුන් ගේ ප‍්‍රතිපත්තිය අනුව රජයට ලැබෙන්නේ නාමමාති‍්‍රක බද්දක් පමණයි.ඒ ප‍්‍රතිපත්තිය අනුව බොහෝ දේ රඳ්‍ර පවතින්නේ පෞද්ගලික අංශය මතයි. නමුත් ශ‍්‍රී ලංකාව වැනි රටකට නම් ඒ නවලිබරල්වාදී ආර්ථික ප‍්‍රතිපත්තියක් හෝ බදු ප‍්‍රතිපත්තියක් කොහෙත්ම ගැලපෙන්නේ නැති බවත් සඳහන් කළ යුතුයි.ලංකාව වැනි දියුණු වෙමින් පවතින රටවල් විතරක් නෙවෙයි ධනවාදී යැයි කියන කොරියාව වගේ තවත් රටවල් ගණනාවක් පිළිගත් මතය වන්නේ ආර්ථික ක්‍ෂේත‍්‍රයේ රාජ්‍ය මැදිහත්වීමයි. මේ තත්ත්වය නිදහසින් පසුව ඉන්දියාවේ හා ශ‍්‍රී ලංකාවේ තදින් ම කි‍්‍රයාත්මක වුණා. රජයක් ආර්ථික අංශයට මැදිහත්වීම සහ රාජ්‍ය ආදායම් අතර යම් අන්‍යොන්‍ය ගැලපීමක් පැවතීමත් අත්‍යවශ්‍ය සාධකයක්.ආර්ථික වශයෙන් ඉතාම දියුණු රටකට නම් නව ලිබරල්වාදී බදු ප‍්‍රතිපත්තියක් ගැලපෙනවා. මොකද එතැන තිබෙන්නේ ෆයින් ටියුනින් ක‍්‍රමයක්. ආර්ථිකය දියුණු නිසා සීමිත බදු මඟින් එය සුසර කරවන්න පුළුවන්. නමුත් ලංකාව වගේ රටකට ඒ සීමිත බදු ප‍්‍රතිපත්තිය නො ගැලපෙන්නේ අපි සංවර්ධනය වෙමින් පවතින රටක් සහ සුබසාධන රාජ්‍යයක් හැටියට පවතින නිසයි.ධනවාදී ක‍්‍රමයේ පියා ලෙස සැලකෙන ඇඩම් ස්මිත් බදු හා රාජ්‍ය ආදායම්වල කි‍්‍රයාකාරීත්වය කොටස් තුනකට බෙදුවා. ඔහු පෙන්වා දුන්නේ රජයේ බදු ආදායම් අවශ්‍ය වන්නේ විදේශ රටවලින් කෙරෙන ආක‍්‍රමණ වැලැක්වීමට රටේ ආරක්ෂාව තර කිරීමටත්, රටේ අභ්‍යන්තර වශයෙන් රජයට එරෙහිව එන කැරලි, යුද්ධ මර්ධනයට මුහුණදීමට සහ යටිතල පහසුකම් නැංවීමට බදු ආදායම් යොදා ගත යුතු බවයි.නමුත් ශ‍්‍රී ලංකාව නමැති රාජ්‍යයේ කි‍්‍රයාකාරිත්වය ඒ කාරණා තුනට පමණක් සීමා වන්නේ නෑ. මා මුලින් කී පරිදිම මේ රටේ තිබෙන්නේ සුබසාධන රාජ්‍යයක්.එහෙත් 1977 දී ජේ.ආර්.ජයවර්ධන පාලනය ආරම්භ වීමත් සමඟම රජයේ සුබසාධන අංශය හා රාජ්‍ය අංශය විශාල වශයෙන් හැකිළුණා. සීමිත වුණා. එය නැවත සුබසාධන රාජ්‍යයක් බවට හා ආර්ථිකයේ දී රාජ්‍ය අංශයේ මැදිහත්වීම කැපී පෙනෙන ලෙස පෙන්නුම් කෙරුණේ ශ‍්‍රීලනිපය ප‍්‍රමුඛ සන්ධාන ආණ්ඩුව බලයට පත්වීමෙන් පසුව බවත් දකින්න පුළුවනි.මෙහි කැපී පෙනෙන අනිත් කාරණය නම් අද මෙරට ආරක්ෂක වියදම් විශාල වශයෙන් ඉහළ ගොස් තිබීමයි. එල්.ටී.ටී.ඊ. ත‍්‍රස්තවාදී ප‍්‍රශ්නය ඊට ප‍්‍රධාන හේතුවයි. මෙහිදී ත‍්‍රස්තවාදයෙන් රට මුදා ගන්නා ව්‍යාපාරයට මෙන්ම රටේ සංවර්ධන කටයුතුවලදීත් යම් කැපකිරීම් නොකර, කිසිම පීඩාවක් වත් නැති ව ජයග‍්‍රහණ ලබන්න බැරි බවත් අපි තේරුම් ගත යුතුයි.සංවාද සටහනකේ. සී. ජේ.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=af0812215</link>
    <topic>ආදර්ශ ප‍්‍රශ්න පත‍්‍රවල පිළිතුරු වමාරන</topic>
    <author>සාකච්ඡා කෙළේ - සුභාෂිණි ජයරත්න</author>
    <content>අවදියෙන් සිටින්න! කුමන්ත‍්‍රණයක් දියත් වෙමින් තිබේඅමතක නොකළ යුතු 2004 සුනාමියරජයක් තම ජනපි‍්‍රයත්වය ගැන නොව රටේ ස්ථාවරත්වය ගැන සිතිය යුතුයිවිභාගාපේක්ෂකයන්ට අසාධාරණයක් නොවන්න කටයුතු යොදනවාරජයේ ආදායම අඩුවුණොත් හැම දෙයක්ම අඩාල වෙනවාආදර්ශ ප‍්‍රශ්න පත‍්‍රවල පිළිතුරු වමාරන ශිෂ්‍ය පරපුර නිර්මාණශීලී ශිෂ්‍යයන් බවට පත් කළ යුතුයිගණිත ගැටලුවට කැකිල්ලේ සිහසුනේ තැබීමතිරසාරව සුරැකිය යුතු අපේ ලොකුම ආහාර ගබඩාව මහ මුහුදමැද පෙරදිග සේවක ගැටලුවලට විසඳුමක් දෙමුමවුබිම වෙනුවෙන් කළ සේවාවෙන් යුග පුරුෂයකු වූ වින්සන්ට් චර්චිල්ජීවිතය සුන්දරයිබදු නොමැතිව ආණ්ඩුවකට පැවැත්මක් නොමැතගෙවුණු සතිය අධ්‍යාපන ක්ෂේත‍්‍රයේ තවත් ආන්දෝලනාත්මක ප‍්‍රශ්නයක් මතු වූ සතියක් විය. පසුගිය 8 දා ආරම්භ කළ අ.පො.ස. (සාමාන්‍ය පෙළ) විභාගය මෙවර නව හා පැරැණි විෂය නිර්දේශ යටතේ පැවතුණු අතර නව නිර්දේශයේ ගණිතය ධ්ධ් ප‍්‍රශ්න පත‍්‍රය බොහෝ අයැදුම්කරුවන්ට ගැටලු කාරී විය.ගණිත ගැටලු විසඳීම සඳහා ලබා දී ඇති කාලය ප‍්‍රමාණවත් නොවූ බව එක් පැමිණිල්ලක් විය. දෙවැනි චෝදනාව වූයේ මෙම ප‍්‍රශ්න පත‍්‍රයට අදාළ ව්‍යුහගත හා මූලාකෘති ප‍්‍රශ්න සඳහා ශිෂ්‍යයන් සූදානම් නො කිරීමය.විභාග කොමසාරිස් ජනරාල් අනුර එදිරිසිංහමීට අමතරව නව හා පැරැණි නිර්දේශ දෙකේ ප‍්‍රශ්න අතර කාලය හා ලකුණු ලබාදීම් අතර ද ගැටලු මතු වී තිබුණි.අදාළ පාර්ශ්ව එනම් අධ්‍යාපන හා විභාග බලධාරීන් සිටින්නේ කුමන ස්ථාවරයක ද? ඔවුන් ඉදිරියේදී ශිෂ්‍යයන්ට සාධාරණයක් ඉටු කරයි ද යන්න විමසීමට අප ඔවුන් හමු වූයෙමු.ප‍්‍රශ්න පත‍්‍රයේ  කිසිදු ගණිතමය දෝෂයක් නැහැ විභාග කොමසාරිස් ජනරාල් අනුර එදිරිසිංහඅපි මෙවර විවිධ ප‍්‍රදේශ වල ගණිතය 2 වන ප‍්‍රශ්න පත‍්‍රයේ පිළිතුරු දහස් ගණනක් නියැදි ලෙස ගෙන විශේෂ අධීක්ෂණයකට ලක් කළා. මෙය හැමදාම කරන දෙයක්. තංගල්ල, හම්බන්තොට, ති‍්‍රකුණාමලය, කුරුණෑගල, නිකවැරටිය වැනි දුෂ්කර පළාත් වල ළමයින් ලියූ ප‍්‍රශ්න පත‍්‍රත් මෙම නියැදි පරීක්ෂණයට ඇතුළත් වුණා.මෙම නියැදි පරීක්ෂණයෙන් පෙනී ගියා ගණිත ප‍්‍රශ්න පත‍්‍රයේ කිසිදු ආකාරයක ගණිතමය දෝෂයක් හෝ භාෂාමය ප‍්‍රශ්න නිසා හෝ ප‍්‍රශ්නවලට පිළිතුරු සැපයීමට සිසුන්ට බාධාවක් නොවූ බව.ඒ වගේ ම විභාග දෙපාර්තමේන්තුව විසින් නිකුත්කරන ලද මූලාකෘති ප‍්‍රශ්න, අඩංගු උපදෙස් වලට පරිබාහිර දෙයක් හෝ පෙළපොත් වලට පරිබාහිර කිසිම දෙයක් හෝ කොටසක් හෝ ප‍්‍රශ්නවලට ඇතුළත් කර නැති බව.එසේ ම ශිෂ්‍යයන් ගණිත විෂයට පිළිතුරු සැපයීමේ දී පෙර වසර වල සේම මේ වසරේ ද එම ආකාරයට ම කටයුතු කර ඇති ආකාරය අපිට පෙනී ගියා.සමහර විට නව නිපුණතා පාදක අධ්‍යාපන ක‍්‍රමවේදය යටතේ යම් යම් පැහැදිලි කිරීම් සඳහා වැඩිපුර වචන භාවිතා කිරීමට සිදුවීම මත කාල කළමනාකරණයේ ප‍්‍රශ්නයක් ශිෂ්‍යයන්ට ඇති විය හැකියි.කාලය හේතු කරගෙන ශිෂ්‍යයන්ට පිළිතුරු සැපයීමේදී බාධාවක් ඇති වූයේ නම් හෝ සියලුම ප‍්‍රශ්න වලට පිළිතුරු සැපයීමට බාධාවක් වූයේ නම් නියැදි පරීක්ෂණ මණ්ඩලයේ අදහස වූයේ අයදුම්කරුවන්ට කිසිදු ආකාරයකින් හෝ එයට බල නොපාන පරිදි කටයුතු කිරීමයි. එනම් සිසුන්ට සාධාරණයක් ඉටු කිරීම යි.මේ සඳහා මම ස්වාධීන විද්වත් කමිටුවක් පත් කර තියනවා. විශ්ව විද්‍යාලයෙහි ගණිතය විෂය පිළිබඳ ආචාර්යවරයෙක්, ගණිතය පිළිබඳ ආචාර්යවරයෙක් වන දෙමව්පියෙක්, ගණිත විෂය පිළිබඳ අධ්‍යක්ෂවරයෙක්, ගණිතය පිළිබඳ ඉහළ මට්ටමේ පළපුරුදු ගුරුවරයෙක්, ගුරු උපදේශකයෙක්, ජාතික අධ්‍යාපන ආයතනයේ ගණිතය පිළිබඳ ආචාර්ය වරයෙක් (දෙමළ), දෙපාර්තමේන්තුවේ ගණිතය පිළිබඳ ප‍්‍රවීණ කොමසාරිස් වරයෙක් යන 7 දෙනකු ගෙන් එම කමිටුව සමන්විත වෙනවා.මෙම විද්වත් කමිටුව මඟින් ප‍්‍රශ්න පත‍්‍රයට ලබාදී ඇති කාලය ප‍්‍රමාණවත් ද, එමගින් ශිෂ්‍යයන්ට බාධාවක් වී ද, විෂය නිර්දේශයේ අඩංගු නොවන කරුණක් අඩංගු වී තිබුණා ද, ප‍්‍රශ්නවල ගණිතමය දෝෂ ඇත් ද ආදී කරුණු ගැන මෙම පිරිස සොයා බලනවා.මීට අමතරව කාලය පිළිබඳ ප‍්‍රශ්නයක් වූයේ නම් උත්තර පත‍්‍ර ලකුණු කිරීමේ දී අනුගමනය කළ යුතු කි‍්‍රයා පටිපාටිය නිර්දේශ කිරීමට තවත් විශේෂ කමිටුවක් පත් කර තියෙනවා.මෙම කමිටු 2 මගින් ගණිත විෂයට පෙනී සිටි කිසිදු ශිෂ්‍යයකුට අවාසියක් හෝ අසාධාරණයක් නොවන ආකාරයට හා සාමාන්‍ය පෙළ විභාගයේ ප‍්‍රමිතිය රැකෙන පරිදි තීරණයක් ගැනීමට කි‍්‍රයා කරනවා.විෂය මාලා සකස් කිරීම හෝ එය සෑම පාසලකම මුල සිට අග තෙක් ඉගැන්වූවා ද යන්න සෙවීම අපේ කාර්යයක් නොවෙයි. අපි සම්පූර්ණ විෂය මාලාවම අඩංගු වන ආකාරයටයි මෙවර ප‍්‍රශ්න සැකසුවේ.පැරණි නිර්දේශයේ 3 ප‍්‍රශ්නය හා නව නිර්දේශයේ 2 ප‍්‍රශ්නය අතර සමාන රූපී බවක් තිබුණත් පැරණි නිර්දේශයේ අසා ඇති ප‍්‍රශ්න සංඛ්‍යාව නව නිර්දේශයේ ඇති ප‍්‍රශ්න සංඛ්‍යාවට වඩා වැඩියි.එම නිසා කාලය හා ලකුණු දීමේ ගැටලුවක් ඇති විය නොහැකියි. පැරණි නිර්දේශයේ 5 ප‍්‍රශ්නය හා නව නිර්දේශයේ 8 ප‍්‍රශ්නය සම්බන්ධයෙන් ද දිය හැකි පිළිතුරු මෙයමයි.මෙවර ගණිතය 1 පත‍්‍රය ළමයින්ට ඉතා ලෙහෙසියි. මෙතෙක් කල් 1 පත‍්‍රයට දී තිබුණේ පැයක කාලයක් පමණයි. නමුත් නව නිර්දේශය යටතේ පැය 2 ක් දුන්නා. මේ පත‍්‍රයට පැය 2 කින් ප‍්‍රශ්න 35 ක් ලිවිය යුතු අතර ලකුණු 50 ක් ලබා දෙනවා.නමුත් පැරණි නිර්දේශයේ 1 පත‍්‍රය පැයක කාලයකින් ප‍්‍රශ්න 30 ක් ලිවිය යුතු අතර ලැබුණේ ලකුණු 30 කි. මෙම ප‍්‍රශ්න පත‍්‍රයෙන් ද ගණිත නව නිර්දේශයේ ඇයැදුම්කරුවනට සහනයක් සැලසෙනවා. දක්ෂ ළමයකුට වුවත් 1 වන පත‍්‍රයට සම්පූර්ණ පිළිතුරු දී සම්මාන සාමාර්ථයක් ලබාගත හැකියි.එ් වගේ ම පැරණි නිර්දේශය යටතේ අනිවාර්ය ප‍්‍රශ්න කොටස් 19 ක් තියෙනවා. නමුත් නව නිර්දේශය යටතේ අනිවාර්ය කිරීමක් කර නැහැ. නිදහසේ තෝරාගෙන ලියන්න පුළුවන්. ඒ වගේ ම පැරණි නිර්දේශයේ ප‍්‍රශ්න පත‍්‍රය නව නිර්දේශයේ ප‍්‍රශ්න පත‍්‍රයට වඩා සංකීර්ණයි..එසේම නව නිර්දේශයේ 9 ප‍්‍රශ්නය එනම් ප‍්‍රමේහ ප‍්‍රශ්නය ගැටලුවක් වූයේ නම් පැරණි නිර්දේශයේ ද එම ප‍්‍රශ්නයේ මුල් කොටස 6 වැනි ප‍්‍රශ්නයෙන් අසා තිබුණු නිසා එක් පිරිසකට පමණක් එය ගැටලුවක් වන්නේ කෙසේද යන්න අපිට ප‍්‍රශ්නයක්.මේ අනුව පෙනෙනවා දක්ෂ ළමයින්ට ගණිතය දෙවන පත‍්‍රයට පිළිතුරු ලිවීම අපහසුවක් නොවන වග.ප‍්‍රතිඵල පිට වෙන්න පෙර විභාගය අමාරුයි කියන්නෙ කොහොම ද?අධ්‍යාපන අමාත්‍යංශයේ ලේකම් නිමල් බණ්ඩාරඅධ්‍යාපන අමාත්‍යංශයේ ලේකම් නිමල් බණ්ඩාරවිභාග දෙපාර්තමේන්තුව විභාග පවත්වන්නේ අද ඊයේ නොවේ. දැනට වසර 50 ක 60 ක කාලයක සිටයි විභාග පවත්වන්නේ. විභාග දෙපාර්තමේන්තුවේ ගොඩනැඟුණු සම්ප‍්‍රදායන් තියෙනවා.ඔවුන් හැමවිටම උත්සාහ ගන්නවා ළමයින්ගේ දැනීම මැනීමටත්, විභාගයේදී ළමයින්ට අසාධාරණයක් නොවන්ටත් කටයුතු කිරීමටත්, ප‍්‍රශ්න පත‍්‍ර සකසද්දී සම්පූර්ණයෙන්ම විෂය මාලාව අධ්‍යයනය කර තමයි එය කරන්නේ.එසේ ම මේ කටයුත්ත කිරීමට විභාග දෙපාර්තමේන්තුවේ වෙනම කණ්ඩායමක් ඉන්නවා. මේ පිරිස අධ්‍යනය කරනවා ප‍්‍රශ්නවලට දිය යුතු කාලය කොහොමද, ප‍්‍රශ්න අමාරු ද නැද්ද යන වග මෙන් ම උත්තරයට දිය යුතු ලකුණු ප‍්‍රමාණය. දැනට විවිධ පළාත් කිහිපයකින් ලබාගත් සාම්පල් පරීක්ෂණය කර හමාරයි.අපට පැළයක් සිටුවා එහි ගෙඩියේ ස්වභාවය ගැන කියන්න නම් ගෙඩියක් පල දරන තුරු සිටිය යුතුයි. ඒ වගේම තමයි ළමයි ලියූ උත්තරවල ස්වභාවය කියන්න ප‍්‍රශ්න අමාරු ද ලෙහෙසි ද නැද්ද කියන්න පුළුවන් වෙන්නේ ප‍්‍රතිඵල නිකුත් වුණාට පසුවයි.අපි හොඳ වගකීමකින් කියන්නේ ගිය වතාවේ ගණිතය සියයට 50 කින් සමත්වුණා. මේ වතාවෙත් ඒ වගේම හොඳ ප‍්‍රතිඵල අපි බලාපොරොත්තු වෙනවා.මේ වන විට නියැදි සමීක්ෂණයේ ප‍්‍රතිඵලවලට අනුව ගණිතය 2 වන පත‍්‍රයට සියයෙන් සියය ලකුණු ලබා ගත් ළමයින් ඉන්නවා.මෙවර නිපුණතා පාදක ප‍්‍රවේශය යටතේ ප‍්‍රශ්න වල ස්වභාවය අපි වෙනස් කළා. කට පාඩම් කර ලියන රටාව වෙනසකට ලක්කළා. ළමයින්ගේ දැනුම චින්තන ශක්තිය මඟින් මනින ආකාරයට තමයි නව නිර්දේශය අනුව ප‍්‍රශ්න සකස් වුණේ.අපි ප‍්‍රතිඵල පිටවෙනතුරු සිටිය යුතුයි. එහෙම නැතුව විභාගය අමාරු ද නැතිනම් ලේසි ද යන්න කියන්න බැහැ. කොහොම වුණත් කිසිම ළමයකුට අසාධාරණයක් නොවන පරිදි සාධාරණයක් ඉටුකරන්නයි අපි උත්සාහ කරන්නේ.ජාතික අධ්‍යාපන ආයතනයේ අධ්‍යක්ෂ ජනරාල් ආචාර්ය ඉන්දිකා ලිලාමනි ගිනිගේප‍්‍රශ්න ස්වභාවය වෙනස් කළ ප‍්‍රථම වතාව මෙය නොවෙයිජාතික අධ්‍යාපන ආයතනයේ අධ්‍යක්ෂ ජනරාල් ආචාර්ය ඉන්දිකා ලිලාමනි ගිනිගේපසුගිය කාලයේ අපි අධ්‍යාපනයේ නව නැම්මක් ඇතිකරන්න උත්සාහ ගත්තා, ඒ නිපුණතා පාදක ප‍්‍රවේශයක් යටතේ. මෙතෙක් කල් ළමයින්ට විභාග වලින් දුන්නේ කෙළින්ම දැනුම මනින ප‍්‍රශ්න.කවුද මෙය කිව්වේ? කාට ද මෙය කිව්වේ? කවදා ද කිව්වේ? මොන මූලාශ‍්‍රයේ ද තියෙන්නේ? ආදි සාමාන්‍ය ප‍්‍රශ්න, ආදර්ශ ප‍්‍රශ්න පත‍්‍රයකින් ලබා දුන්නා.පසුගිය කාලයේ ගණිත විෂය සම්බන්ධයෙන් ද අපි සැලැකිය යුතු වෙනසක් කළා. ජීවිතයේ යථාර්ථයන්ට ගැළපෙන ආකාරයටයි ප‍්‍රශ්න සකස් කෙළේ.මෙම අලුත් ක‍්‍රමයට අනුව ජීවිතයේ යථාර්ථයට ගැළපෙන ප‍්‍රශ්න උපයෝගී කරගෙන ඒවාට කුමන ආකාරයෙන් දරුවන්ට මුහුණ දෙන්න පුළුවන් ද යන්න ප‍්‍රශ්න පත‍්‍රයෙන් හොයන්න තීරණය කළා.මෙවර ගණිතය ප‍්‍රශ්න පත‍්‍රයේ ගැටලුව වී ඇත්තේ ස්වභාවය පිළිබඳව නෙමෙයි කාලය පිළිබඳවයි. ප‍්‍රශ්න ස්වභාවය මෙලෙස වෙනස් කළේ ප‍්‍රථම වතාවට නෙමෙයි.එනම් ජීවිතයේ සැබෑ ස්වරූපයේ ප‍්‍රශ්නයක්, සිදුවීමක් ළමයාට දී එයින් ප‍්‍රශ්න මතුකිරීමක් කරනවා. අද පාසල්, විශ්ව විද්‍යාල වලින් පිටවන අයගේ සිතීමේ හැකියාව හොඳටම මොටවෙලා.යමකුට තර්කානුකූලව, විවේචනාත්මකව, නිර්මාණශීලීව හිතන්න පුළුවන් හැකියාව පසුගිය කාලයේ විභාග වලින් ඉටුවූයේ නැහැ. ඒ නිසා ගතානුගතික ප‍්‍රශ්නවලට කටපාඩම් කිරීමේ යුගය අපි නැති කළා.ඒ වගේ ම ළමයින්ට තියන ඒ ලබා ගැනීමේ මානසිකත්වය අපි නැති කරන්න ඕන. ළමයින්ට ඒ - 8 කෙළින්ම ගත හැක්කේ ඒ ප‍්‍රශ්නවල තිබෙන යම් යම් අඩුපාඩු නිසයි.අද ආදර්ශ ප‍්‍රශ්න පත‍්‍ර වැහි වැහැලා. බොහෝ විට සිදුවන්නේ ප‍්‍රශ්න, පිළිතුරු කටපාඩම් කිරීමක්. පසුව ඒවා විභාගයට ගොස් වමාරනවා. ඒ සමාර්ථ ගන්නවා. සමාජයට ගොස් අවසානයේදී හිස් මිනිසෙක් වෙනවා. මෙය අපේ රටේ පරිහානියට ප‍්‍රධාන හේතුවක්.පසුගිය කාලයේ නව විෂය නිර්දේශය කි‍්‍රයාත්මක වීමේදී යම් යම් අඩුපාඩු වී තියෙනවා. පෙළ පොත් ලැබීමේ ප‍්‍රමාද තිබිලා තියෙනවා. නමුත් ජාතික අධ්‍යාපන ආයතනයේ කාර්ය භාරය අලුත් යමක් සිතා එය සමාජයට භාර දීම.අපි අපේ කාර්යයන් කලට වේලාවට කර දුන්නා. අපි හඳුන්වා දුන් අධ්‍යාපන ක‍්‍රමයේ වෙනස එලෙසම යා යුතුයි. මම දන්නවා ආරම්භයේදීම එය කිරීම තරමක් අමාරුයි.කණ්ඩායම් වශයෙන් ඉදිරියට යා හැකි, ශිෂ්‍ය කේන්ද්‍රීය ප‍්‍රවේශයක් නව විෂය මාලාව තුළින් අපි පාසල් පද්ධතියට හඳුන්වා දුන්නා. මෙය නිපුණතා එනම් කි‍්‍රයාකාරකම් කරමින් යන නිසා නිපුණතා අධ්‍යාපනයක් ද වෙනවා.නිපුණතා කියන්නේ දැනුම, ආකල්ප, කුසලතා එකතුව හැදෙන දැනුමින් ඔබ්බට ගිය දෙයක්. කි‍්‍රයාකාරී අධ්‍යාපනයේ හිසට ගත් දැනුම හදවතින් දරන්න පටන් ගැනීමක් මෙතැනදි සිදු වෙනවා.මෙම නිපුණතා සංවර්ධනය මෑතකදී පටන් ගත්තක් නොවේ.එය 90 දශකයේදී ප‍්‍රාථමික අධ්‍යාපනයට හඳුන්වා දුන්නක්. ළඟදී තමයි ද්වීතියික අධ්‍යාපනයට එය විෂය නිපුණතා වශයෙන් හඳුන්වා දුන්නේ.ප‍්‍රශ්න පත‍්‍රයක ව්‍යුහය තීරණය කරන්නේ විභාග දෙපාර්තමේන්තුව. අපට පුළුවන් ප‍්‍රශ්න ස්වභාවය පෙන්වන්න. විභාගයේ යම් වෙනසක් ඇතිවුවහොත් තමයි පංති කාමරයේ වුවත් යම් වෙනසක් ඇති කරන්න පුළුවන් වෙන්නේ.අපිට ව්‍යුහය සම්බන්ධයෙන් තවදුරටත් කල්පනා කරන්න වෙනවා. එනම් එම ප‍්‍රශ්න සියල්ලටම දී තිබෙන කාලය ප‍්‍රමාණවත් යන්න පිළිබඳව. ප‍්‍රශ්නවල ස්වභාවය අපි ටිකෙන් ටික වෙනස් කළේ. ප‍්‍රශ්න හැදීමත් අමාරු දෙයක්. මේ සඳහා නිර්මාණශීලි අය අවශ්‍යයි.උදාහරණයක් විදියට අපි මෙහෙම ප‍්‍රශ්නයක් ගනිමු. ළමයෙක්ගේ තාත්තා පඩි දවසේ බීමත්ව ගෙදර ආ විට පසුවදා ඔහු දැනගන්නවා මුදල් පසුම්බිය නැතිවූ වග. මෙය ජීවිතයේ යථාර්ථයක්. මේ ආශ‍්‍රයෙන් මෙහෙම ප‍්‍රශ්න අහන්න පුළුවන්.මේ සිදුවීමට සම්බන්ධව කැඩුණු සිල්පද මොනවාද? මේ ප‍්‍රශ්නයට කටපාඩම් කර උත්තර දෙන්න බැහැ. අපි මෙම කටපාඩම් කරන සංස්කෘතිය නැති කරන්න ඕන.ප‍්‍රශ්න පත‍්‍ර සකස් කිරීමේදී ජාතික අධ්‍යාපන ආයතනයේ ද යම් දායකත්වයක් තියෙනවා. නමුත් එය ඉතා රහස්‍ය දෙයක්. මේ කාර්යයට විවිධ තැන් වලින් විවිධ අය නියෝජනය වෙනවා.නිපුණතා පාදක ප‍්‍රවේශයකට යන්නට නම් අනිවාර්යයෙන්ම ප‍්‍රශ්න වල ස්වභාවය වෙනස් විය යුතුයි. යාන්ති‍්‍රක පාඩම් ක‍්‍රමය වෙනස් විය යුතුයි. ගණිතය විෂය නව නිර්දේශයට පරිවර්තනය වෙද්දි විෂය කරුණු වෙනස් වූයේ නැහැ. වෙනසක් වුණේ ඉගැන්වීම් ක‍්‍රමයේයි.එකම ප‍්‍රශ්නය විෂය නිර්දේශ දෙක යටතේ ලකුණු ලබාදීමේ හා කාලය පිළිබඳ වෙනසක් ගැන මෙවර ගැටලු මතුවුණා. මෙතනදි නව හා පැරණි විෂය නිර්දේශ 2 යටතේ එම ප‍්‍රශ්නයට මුහුණ දීම සඳහා සිසුන් සූදානම් කළ ආකාරය එනම් බර ගැන අපට තවදුරටත් සිතන්නට සිදුවෙනවා.මේ ක‍්‍රමය තුළින් උසස් පෙළට හැලීමක් සිදුවන්නැහැ. නියැදි පරීක්ෂණ තුළින් මෙය හොඳටම පැහැදිලියි. බොහෝ මවුපියන් තම දරුවන් මෙම පත‍්‍රය ඉතා හොඳින් කළ බව පවසනවා. එම නිසා මේ ප‍්‍රශ්නය දෙස තුලනාත්මකව බැලිය යුතුයි.සාකච්ඡා කෙළේ - සුභාෂිණි ජයරත්නඡායාරූප - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=af0812216</link>
    <topic>ගණිත ගැටලුවට කැකිල්ලේ සිහසුනේ තැබීම</topic>
    <author>ඩී. ජයවීර අතුරුගිරිය</author>
    <content>අවදියෙන් සිටින්න! කුමන්ත‍්‍රණයක් දියත් වෙමින් තිබේඅමතක නොකළ යුතු 2004 සුනාමියරජයක් තම ජනපි‍්‍රයත්වය ගැන නොව රටේ ස්ථාවරත්වය ගැන සිතිය යුතුයිවිභාගාපේක්ෂකයන්ට අසාධාරණයක් නොවන්න කටයුතු යොදනවාරජයේ ආදායම අඩුවුණොත් හැම දෙයක්ම අඩාල වෙනවාආදර්ශ ප‍්‍රශ්න පත‍්‍රවල පිළිතුරු වමාරන ශිෂ්‍ය පරපුර නිර්මාණශීලී ශිෂ්‍යයන් බවට පත් කළ යුතුයිගණිත ගැටලුවට කැකිල්ලේ සිහසුනේ තැබීමතිරසාරව සුරැකිය යුතු අපේ ලොකුම ආහාර ගබඩාව මහ මුහුදමැද පෙරදිග සේවක ගැටලුවලට විසඳුමක් දෙමුමවුබිම වෙනුවෙන් කළ සේවාවෙන් යුග පුරුෂයකු වූ වින්සන්ට් චර්චිල්ජීවිතය සුන්දරයිබදු නොමැතිව ආණ්ඩුවකට පැවැත්මක් නොමැතද්විතීයික ශ්‍රේණි (6-7) සඳහා නව විෂය මාලාව කි‍්‍රයාත්මක කිරීමේ අරමුණින්, අධ්‍යාපන අමාත්‍යංශය විසින් නිකුත් කරන ලද අංක 2006/09 සහ 2006-03-07 දිනැති චක‍්‍රලේඛය හා අංක 2007/06 හා 2007-03-7 දිනැති චක‍්‍රලේඛවල විධිවිධාන අනුව, නව විෂය නිර්දේශය පදනම් කරගෙන 2008 දෙසැම්බර් අ.පො.ස. (සා.පෙළ) විභාගය පැවැත්වේ. මීට සමගාමීව පැරැණි විෂයය නිර්දේශයට අදාළ අ.පො.ස. (සා.පෙළ) විභාග පැවැත්වීම ද සිදු වේ.මෙම විභාගයේ ගණිත නව නිර්දේශ ගත විෂයයට අදාළව ප‍්‍රධාන ගැටලු දෙකක් නිර්මාණය විය. ඒ අනුව එක් චෝදනාවක් වූයේ, ගණිත ගැටලු සඳහා දී ඇති කාලය ප‍්‍රමාණවත් නොවීමය. දෙවන චෝදනාව වූයේ මෙම ප‍්‍රශ්න පත‍්‍රයට අදාළ ව්‍යුහගත සහ මූලාකෘති ප‍්‍රශ්න සඳහා ශිෂ්‍යයන් සූදානම් නොකිරීමය.මෙහි දී නව නිර්දේශ ප‍්‍රශ්න පත‍්‍රය හා පැරණි නිර්දේශ ප‍්‍රශ්න පත‍්‍ර අතර සීහුම් කිරීම ද විවේචනවල ඇතුළත් විය. අ.පො.ස. (සා. පෙළ) විභාගයේ ගණිත ගැටලු විසඳීම සඳහා දී ඇති කාලය ප‍්‍රමාණවත් නොවී ය යන්න ගුරුවරයා විසින් ශිෂ්‍යයා අභ්‍යාසගත නොකිරීම හා සම්බන්ධ වේ.නව නිර්දේශය සඳහා ශිෂ්‍යයා පුහුණු කිරීම ආරම්භ කර ඇත්තේ 2007 වර්ෂයේ සිට ය. 2003 සිට නිශ්චිතව මෙම විෂය නිර්දේශයේ ආරම්භක අවදිය හයවන ශ්‍රේණියේ සිට සිදු විය.මෑත කාලයේ දී ඇතැම් පාසල්වල ශිෂ්‍ය ඉගෙනුම් කි‍්‍රයාවලිය පහත් අඩියක විය. එයට ප‍්‍රධානම හේතුව නිරන්තර වෘත්තීය උද්ඝෝෂණ හා අරගලයන්ය. මේ හේතුව නිසා බොහෝ විට ඉගෙනුම් ඉගැන්වීම් කි‍්‍රයාවලිය දුර්වල අවස්ථාවකට පත්විය.ඒ නිසා ශිෂ්‍යයා පෞද්ගලික ආධාරක පංති කරා යොමු විය. එම පංතිවල හිතකාමී දේශකයන් දක්ෂයන් වුව ද, රජයේ පාසල්හි ගුරුවරයා මෙන් පුහුණු කාරකයෝ නොවූහ.රජයේ ඇතැම් පාසල් සටන් භූමි සඳහා වෙන් වූ විට ශිෂ්‍යයෝ නිරන්තරව මෙම උපකාරක පංති කරා යොමු වූහ. එහෙත් ඔවුහු පාසල්හි මෙන් සියලු නිර්දේශ තේමා සම්පූර්ණයෙන් ආවරණය වන සේ සියලු තේමා පදනම් කරගෙන ශිෂ්‍යයා පුහුණු කිරීමට තරම් අපොහොසත් වූහ.විශේෂයෙන් ගණිත විෂයයේ ධ් ප‍්‍රශ්න පත‍්‍රයේඒ කොටස දුර්වල වන විට ඕ කොටස ද දුර්වල වේ. ගණිත විෂයයේ ධ් ප‍්‍රශ්න පත‍්‍රයේ ඕ කොටස් නිර්මාණය වන්නේ සංඛ්‍යා, මිනුම්, සංඛ්‍යානය, කුලක සහ සම්භාවිතාව යන තේමා පදනම් කරගෙනය.එවැනි තේමාගත ව්‍යුහ රචනා ප‍්‍රශ්න 5 කින් ප‍්‍රශ්න පත‍්‍රයේ මෙම කොටස් නිර්මාණය විය. විශේෂයෙන් මෙම ප‍්‍රශ්න 5 නිර්මාණය වන්නේ ශිෂ්‍ය ජීවිතයේ එදිනෙදා ජීවිතයට සමීප වන ලෙසය.මෙම ව්‍යුහගත හා මූලාකෘති ප‍්‍රශ්න ශිෂ්‍ය පාදන ඉගෙනුම් කි‍්‍රයාවලියේදී මූලික තැනක් ගනී. එහෙත් අද ගණිත ප‍්‍රශ්න පත‍්‍රයේ දෝෂ විද්වංසනය කර ශිෂ්‍යයාගේ මූලික අයිතීන් වෙනුවෙන් හඬ නඟන වෘත්තිකයන්ගේ මූලික ඉල්ලීමක් වූයේ පාසල් පාදක හා ශිෂ්‍ය පාදක ඇගැයීම් කි‍්‍රයාවලිය ඉගෙනුම් ඉගැන්වීම් කි‍්‍රයාවලියෙන් බැහැර කරන ලෙස ය.මෙම ඉගෙනුම් කි‍්‍රයාවලිය හුදෙක්ම ගොඩනැගී ඇත්තේ, නිපුණතා පාදක ඉගෙනුම් කි‍්‍රයාවලියක් වශයෙනි. එම ඉගෙනුම් ක‍්‍රම ශිල්පය ශිෂ්‍ය කේන්ද්‍රීය අධ්‍යයන ක‍්‍රමවේදයක් වශයෙන් සම්බාවනයට ලක්වූවකි.පෞද්ගලික පංතිවල පවත්නේ මෙම අධ්‍යාපනික ක‍්‍රම ශිල්පගත ඉගෙනුම් කි‍්‍රයාවලියක් නොවේ. ඔවුහු හුදෙක් ම දේශන ක‍්‍රමය අනුව පංති පවත්වන්නෝ වෙති. මේ හේතුව නිසා පාසලෙන් බැහැරව පෞද්ගලික පංති සරණ ගිය ශිෂ්‍යයන්ට මෙම ව්‍යුහගත ගණිත ප‍්‍රශ්න පත‍්‍රය ඉමහත් ගැටලුවක් විය.එයට පිළිතුරු දීමට විභාග ශාලාව වෙත ගොස් ප‍්‍රශ්න පත‍්‍ර අතට ගත් විට උපකාරක පංති පිහිට ලැබූ ශිෂ්‍යයෝ දුර්මුඛ වූහ.පෞද්ගලික පංති වලින් ඉගෙන ගත් දේ විභාගයේදී නොවූ විට, ඇතැම් ශිෂ්‍යයෝය. ගේ ඇස් නිලංකාර විය. මෙයට වඩාත් ම මුහුණපෑවේ නාගරික ප‍්‍රදේශ ශිෂ්‍යයන් ය. තම ව්‍යාපාරික විජිගීශාවට පහර වැදීම නිසා පෞද්ගලික පංති ව්‍යවසායකයෝ මාධ්‍ය ඇසුරෙන් ශිෂ්‍යයන් වෙනුවෙන් කඳුලු සැලූහ.එමෙන් ම මෑත භාගයේ දී වෘත්තීය අයිතීන් වෙනුවෙන් පාසලෙන් බැහැරව මහජන මුදලින් වැටුප් ලබන නිදැල්ලේ කුරගාන වෘත්තික නියමුවන්ට ද මෙමඟින් කෙඳිරියකට අවස්ථාව හිමි විය.මෙම කණ්ඩායමට තව තවත් මනප්පු වෙස් ගන්නා ජෝසොප්ලා ද එක්ව සිටිති. අධ්‍යාපනය පිළිබඳ මංචාඩියක අනුගතවීම නොහඳුනන එක් මන්තී‍්‍රවරයකු ද මෙමඟින් විරාජමාන වීමට මේ අවස්ථාවේ උත්සාහ දරණ බව පෙනී යයි.පැහැදිලිව ම දීර්ඝ කාලයක් තිස්සේ මෙරට පාසල්වල ශිෂ්‍යයන් කිසියම් ප‍්‍රමාණයකට ව්‍යුහගත මූලාකෘති ප‍්‍රශ්න කරා යොමු කෙරෙති, පුහුණු කෙරෙති. අඥාත (සැඟවුණු) පද කිහිපයක් ඇසුරෙන් සමීකරණ ඉදිරිපත් කිරීම අලුත් දෙයක් නොවේ. නව විෂය නිර්දේශයක් කි‍්‍රයාත්මක කිරීමේ දී ගැටලු ඇති විය හැකිය.ඒ ගැටලු විසඳෙන්නේ අධ්‍යාපනික හා මනෝ විද්‍යාත්මක පදනමක් මතය. ශිෂ්‍යයන් ද ගුරුවරුන් ද, මවුපියන් ද වෘත්තීය නායකයන් ද එම මනසින් කටයුතු කිරීම අධ්‍යාපනයේ යහපත සඳහා හේතු වේ.නිදහස් අධ්‍යාපනය කාබාසිනියා කිරීමේ වෘත්තිය අරගල පමණක් නොව, රට දෙකඩ කිරීමේ පාපතර සටන්වලට මොවුහු එක්ව සිටිති. කිසියම් ශිෂ්‍ය පිරිසකට අපහසු වූ තරමින් විභාගයක් අවලංගු කිරීමට මෝඩ තීරණ ගත යුතු අවස්ථාවක් මෙමඟින් නිර්මාණය විය යුතු නැත.මෙවැනි උන්මාද තීරණවලට එළැඹීමට උත්සා කිරීම කැකිල්ලේ රාළ සිහසුනේ හිඳුවා ගත කිරීමට ඔටුණු පැළැඳවීමක් වැනිය.ඩී. ජයවීර අතුරුගිරිය</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=af0812211</link>
    <topic>තිරසාරව සුරැකිය යුතුඅපේ ලොකුම</topic>
    <author>නිහාල් පී. අබේසිංහ</author>
    <content>අවදියෙන් සිටින්න! කුමන්ත‍්‍රණයක් දියත් වෙමින් තිබේඅමතක නොකළ යුතු 2004 සුනාමියරජයක් තම ජනපි‍්‍රයත්වය ගැන නොව රටේ ස්ථාවරත්වය ගැන සිතිය යුතුයිවිභාගාපේක්ෂකයන්ට අසාධාරණයක් නොවන්න කටයුතු යොදනවාරජයේ ආදායම අඩුවුණොත් හැම දෙයක්ම අඩාල වෙනවාආදර්ශ ප‍්‍රශ්න පත‍්‍රවල පිළිතුරු වමාරන ශිෂ්‍ය පරපුර නිර්මාණශීලී ශිෂ්‍යයන් බවට පත් කළ යුතුයිගණිත ගැටලුවට කැකිල්ලේ සිහසුනේ තැබීමතිරසාරව සුරැකිය යුතු අපේ ලොකුම ආහාර ගබඩාව මහ මුහුදමැද පෙරදිග සේවක ගැටලුවලට විසඳුමක් දෙමුමවුබිම වෙනුවෙන් කළ සේවාවෙන් යුග පුරුෂයකු වූ වින්සන්ට් චර්චිල්ජීවිතය සුන්දරයිබදු නොමැතිව ආණ්ඩුවකට පැවැත්මක් නොමැතචන්ද්‍රිකා තාක්ෂණයේ පියා ශ‍්‍රීමත් ආතර් සී. ක්ලාක් විද්වතාණන් ශ‍්‍රී ලංකාවේ පදිංචියට ඒමට ප‍්‍රධානම හේතුව වූයේ අපේ වෙරළට හා අපේ මුහුදට ඔහුගේ සිත ඇදී යාමයි. උණවටුණ පොල්හේන යන වෙරළ පිළිබඳව ඔහු ආදරයෙන් පසුවිය. ඔහුගේ ලේඛනවල ද ඒ බව සඳහන් කළේ ය.මුහුද - රළ හා වෙරළ අතිසුන්දර වස්තුන් ය. ඒත් අද ඒ සියලු ස්ථාන අප කරන වැඩ නිසාම දූෂණයට ලක්වී ඇත. කෙසේ වුවත් ඒ පිළිබඳව අපි කවුරුත් අවධානය යොමු කරන්නේ ඉතා සුළු වශයෙන් ය.අපේ රට වටාම මහ මුහුදය. එමෙන් ම අලුත් ම ජගත් නීති රීතිවලට අනුව අපේ රට මෙන් අට ගුණයක් විශාල මුහුදු තීරයක් අප සතුවේ. අප ශ‍්‍රී ලංකාවේ වපසරිය වර්ග කිලෝමීටර් 65525 කි.එසේ වුවත් වර්ග කිලෝමීටර් 510100 ක මුහුදු ප‍්‍රදේශයක් අප සතුව තිබේ. එය අප සතු පෙ‍්‍ර¤ටීන බහුල ලොකුම ආහාර ගබඩාව බව ද කිව යුතු ය.එසේ වුවත් අපේ රටේ පරිසර දූෂණය පිළිබඳව කතා බහ කරන විට මහ මුහුදට හිමිවන තැන අවම ය. රාජ්‍ය නොවන පරිසර සංවිධාන හැමතැනම තිබුණත් සමුද්‍ර පරිසර දූෂණය පිළිබඳව අත පොවන්නේ ඉන් අතළොස්සක් පමණි. සමහර බලධාරින් ගේ නිලධාරීන් ගේ වැඩිදුර අවධානය ද මුහුද පිළිබඳව නොවේ ගොඩබිම පිළිබඳව ය.ඒත් අද අපේ බඩකට පුරවන අපේ රට වටා ඇති මුහුද දරුණු ලෙස දූෂණයට ලක් වී ඇත. මේ පිළිබඳව ජනතා සිත් සතන් මෙන් ම නිලධාරි බලධාරි පන්තියේ ඇස්ද ඇරවිය යුතු කාලය එළඹ ඇත.සමුද්‍ර දූෂණ වැළැක්වීමේ අධිකාරියේ ගවේෂණ අනුව මෙරට මීගමුව, බේරුවල, මෝදර, හික්කඩුව ආදී ධීවර වරාය වල දී සිදුවන සමුද්‍ර දූෂණය ඉහළම මට්ටමක පවතී. මීට අමතරව කොළඹ මළ නාළිකා පද්ධතිය මගින් විවිධ ජල මාර්ග මගින් මහ මුහුදට අප ජලය බහුලව ලැබේ. මුහුද අසල ඇති හෝටල් මගින් අපද්‍රව්‍ය මුහුදට මුදා හරිනු ලැබේ.මේ පිළිබඳව අද අවධානය කළ යුත්තේ ධීවර දෙපාර්තමේන්තුව මධ්‍යම පරිසර අධිකාරිය, වෙරළ සංරක්ෂණ දෙපාර්තමේන්තුව ද සමුද්‍ර දූෂණ වැළැක්වීමේ අධිකාරිය වැනි ආයතන හා ඊට අදාළ අමාත්‍යාංශ විසිනි.කෙසේ වෙතත් සමුද්‍ර දූෂණය පිළිබඳව කථා කරන විට ඉන් සියයට 90 ක් ම සිදුවන්නේ ගොඩබිමෙන් වන දූෂණය නිසා ය. ඉන් වැඩිම ප‍්‍රශ්නය වී ඇත්තේ කෘෂිකර්මයේදී අප පොළොවට දමන රසායනික පොහොර හා කෘමි නාශක මගින් මහ මුහුද දූෂණය වීමයි. මේවා දියකදුරු කුඩා ඇළ මාර්ග ගංගා ඔස්සේ මහ මුහුද දූෂණය කරයි.ඊළඟ ගැටලුව නාගරිකකරණය නිසා මුහුදට ලැබෙන අපද්‍රව්‍ය කැලිකසළ හා අපවිත‍්‍ර ජලයයි. මුහුද අවට ඇති පැල්පත් මගින් නිරන්තරයෙන් ම සමුද්‍ර දූෂණය බහුලව සිදුවේ.මීට අමතරව කර්මාන්තවලින් සිදුවන සමුද්‍ර ජල දූෂණය ද අතිවිශාලය.මහ මුහුද ඇතුළත සිදුවන මේ සංසිද්ධි නිසාම මහ මුහුද දූෂණය වෙයි. එසේ වුවත් ඒ ප‍්‍රමාණය මුළු සමුද්‍ර දූෂණයෙන් සියයට 10 ක් පමණි.නාවික අනතුරුවලින් පිටවන තෙල් හා උපද්‍රව ද්‍රව්‍ය මේ අතර ප‍්‍රම‍්‍රඛ තැනක් ගනී.මීට අමතරව වරාය වලදී හා නැව් ගමනාගමනයේදී සමුද්‍රයට ලැබෙන දැවි තෙල්, බොර තෙල්, අප ජලය ආදිය නිසා සිදුවන පරිසර දූෂණය ද ඉතා ඉහළ මට්ටමක පවතී.සමුද්‍ර දූෂණය වැළැක්වීමේ අධිකාරිය මගින් පෙන්වා දෙන පරිදි අපට නොපෙනුනාට අද අපේ මුළු ඉන්ද්‍රියන් සාගරයම බේරුවල් බොක්කක් බවට පත්වී තිබේ. අපේ මුහුදේ සෑම වර්ෂා සැතපුමකට ප්ලාස්ටික් කැබලි 46000 කට වඩා පාවෙමින් පවතී.අපද්‍රව්‍ය කොටස් දස ලක්ෂ 5 ක් පමණ දිනක් ඇතුළත දී නැව් හා ධීවර යාත‍්‍රා මගින් මුහුදට නිදහස් කරනු ලැබේ.දැල් කැබැලි, නයිලෝන් නූල් හා තඹ බිලි කොකු, ලුණු ගෙන යන පොලිතින් බෑග්, රබර් අත්වැසුම්, මත්ස්‍ය උගුල්, බෝයවල් හා පාවෙන වෙනත් දෑ, පොලිතින් කොළ, තෙල් බහාලුම්, රෙදි කැබලි, බල්බ්, කලාල කැබලි ප්ලාස්ටික් අපද්‍රව්‍ය ආහාර බහාලුම් හා දවටන සිගරට් කොට බීම බෝතල් හා කෑන් ඒ අතර වෙයි. මීට අමතරව මුහුදට තෙල් විසිරීම ද අද බලවත් ප‍්‍රශ්නයක් බවට පත් වී තිබේ.අද අප රටේ හම්බන්තොට අවට මුහුදු තීරයේ වසරකට තෙල් ටොන් මිලියන 525 ක් පමණ ප‍්‍රවාහනය සිදු කෙරේ. නාවික යාත‍්‍රා තද බදයක් ද ඇත. මුහුද මැද දී ඉන්ධන හුවමාරුව හා නැව් අලුත්වැඩියා කිරීම නිසා ද තෙල් මුහුදට වියරණය වෙයි.වරායවල ප‍්‍රසාරණ කටයුතුත්, ති‍්‍රකුණාමලය තෙල් ටැංකි සංකීර්ණය නිසාත් අපේ රට අවට මුහුදට විවිධ බලපෑම් එල්ල වී තිබේ.මේ අයුරින් සිදුවන සමුද්‍ර දූෂණය පිළිබඳව අපි කවුරුත් අවධානය යොමු කළ යුතු වෙමු.සමුද්‍ර ජල දූෂණය නිසා ද, අපේ සමුද්‍ර ජෛව විවිධත්වයට හානි පැමිණේ. විශේෂයෙන් අපේ සුවිශේෂ කොරල් පරයක් වන බොනාවිස්ටා කොරල් පරයට ද අද සමුද්‍ර දූෂණය නිසා හානි පැමිණෙමින් සිටී.මීට අමතරව රැකව කළපුව හුම්මානය හික්කඩුව වෙරළ ආදියට ද අද සමුද්‍ර දුෂණය බහුලව බලපා ඇත. හික්කඩුව ජාතික උද්‍යානයක් ද වේ.පොලිතින් ප්ලාස්ටික් වැනි නොදිරන අපද්‍රව්‍ය මත්ස්‍ය අභිජනන මධ්‍යස්ථාන හා බිත්තර දමන ස්ථාන මත තැන්පත් වීම නිසා මත්ස්‍ය ගහනය අඩුවීමෙන් අස්වැන්න අඩුවේ.පාවෙන ප්ලාස්ටික් අපද්‍රව්‍ය ආහාර ලෙස වරදවා හඳුනාගෙන ඒවා ආහාරයට ගැනීම නිසා මත්ස්‍යයන් මුහුදු පක්ෂින් හා වෙනත් ක්ෂිරපායින් මරණයට පත්වීම මේ අපද්‍රව්‍ය නිසා සිදුවේ.ඒ සමඟ ම පොලිතින් සිරවීම නිසා යාත‍්‍රාවලට සිසිල් ජලය ලබාගන්නා පද්ධතිය කි‍්‍රයා විරහිත වීමක් නිරන්තරයෙන් සිදුවේ. මෙය මීගමුව හා බේරුවල වරායවල දැනට ම සිදුවෙමින් පවතින බව වාර්තා වෙයි.පාවෙන ප්ලාස්ටික් උපස්තර හරහා අදාළ ප‍්‍රදේශයට ආගන්තුක ජීවින් ව්‍යාප්ත වීම ද සිදුවේ. මේ ආකාරයට ව්‍යාප්ත වන ඇතැම් ජීවින් මත්ස්‍යයන්ට මාරාන්තික රෝග ඇති කළ හැකිය.එමෙන් ම සමුද්‍ර පරිසර පද්ධතිවල සමතුලිතතාවට ද මේ ජීවින් අහිතකර ලෙස බලපානු ලැබේ. මසුන් හා අනෙකුත් ජීවින් හසුවී විනාශවීම සහ යාත‍්‍රාවල පොප්ලර් හා නැංගුරම් වැනි කොටස්වල පැටලීම නිසා යාත‍්‍රාවල කි‍්‍රයාකාරිත්වයේ බාධා ඇතිවීම, කොරල් පරවල දැල් කැබලි පැටලීමෙන් ඒවා විනාශ වීම සමුද්‍ර දූෂණයේ ආදීනව වෙයි.මීට අමතරව මේ අපද්‍රව්‍ය නිසා මුළු පරිසරයම විනාශය ගෙන දෙන අතර සාගර ජලයේ සහ බෝට්ටු අංගනවල විවිධ විෂබීජ ද බහුලව වර්ධනය වෙයි. මේ නිසා ඇතිවන අනික් අලුත්ම ගැටලුව වී ඇත්තේ මහ මුහුද මඟින් ජනතාවට ලැබෙන සේවය අවම වීමයි.ආහාර ලබා දෙන ප‍්‍රභවයක් ලෙසත්, ඛණිජ ප‍්‍රභවයක් ලෙසත් ශක්ති ප‍්‍රභවයක් ලෙසත් ප‍්‍රවාහන මාධ්‍යයක් ලෙසත්, රෝපණ මාධ්‍යයක් ලෙසත් මහ මුහුද පැය 24 තිස්සේ ම කි‍්‍රයා කරයි. ඊට අමතරව මහ මුහුදේ ඇති ප්ලාවාංග මඟින් කාබන් ඩයොක්සයිඩ් උරාගන්නා අතර එය ජෛව ජාලයක් ලෙස ද කි‍්‍රයා කරයි.මේ අනුව බලන විට අපේ රටට පමණක් නොව ලෝකයේ ම උන්නතියට අවශ්‍ය මහ මුහුද දූෂණය කිරීම දරුණු වරදකි. එය අප විසින් ම අපේ වළ කපා ගැනීමක් ද වේ. මේ සියලු අහිතකර විපත් සිදුකරන්නේ සමුද්‍ර දූෂණය මඟිනි.විද්‍යාත්මකව සමුද්‍ර දූෂණය යනු මිනිසා විසින් දමන ද්‍රව්‍යයක් හෝ යම් ශක්තියක් නිසා ජීව සම්පත්වලට මිනිස් සෞඛ්‍යයට හානිදායක, සමුද්‍ර කටයුතු කෙරෙහි බලපාන, ජලයේ ගුණාත්මයට බලපාන කි‍්‍රයාවලියකි.මීට අමතරව තවත් විශාල පරිසර දූෂණයක් වන්නේ ලෝකයේ නැව් 85000 කින් පමණ කරන බැලැස්ටි ජලය හුවමාරුවයි.බැලැස්ටි ජලය යනු නැව් මඟින් භාණ්ඩ හා මඟින් ප‍්‍රවාහනයේදී එහි ස්ථායිතාව හා සමතුලිතතාව සුරැකීමට බඩුවල බර අඩුවූ විට යම් ස්ථානයකින් ලබාගන්නා හෝ බඩු පටවන විට ඉවත් කරන ජලයයි.මේ සඳහා බහුලවම පාවිච්චි කරන්නේ මුහුදු ජලයයි.මේ ජලය බොහෝ විට ලබාගන්නේ හා පිට කරන්නේ වරාය ඇතුළත දී හා ඒ ආසන්නයේදී ය.උදාහරණයක් වශයෙන් කොළඹ වරායට රබර් පැටවීම පිණිස එන නැවක ඇති අඩු බඩු ප‍්‍රමාණය නිසා බැලැස්ටි ජලය ගබඩා කර ගෙන එනු ලැබේ. පසුව වරායේ මේ නැව නැංගුරම් දැමු විට අර ජලය පිටකර රබර් පටවනු ලැබේ. ඒ ජලයේ ඇති අහිතකර දේ සියල්ල අපේ වරායේ ජලය හා මිශ‍්‍ර වේ.එම ජලය ද ලබාගෙන ඇත්තේ කොහේ හෝ රටක මුහුදකිනි. එවිට ඒ ජලයේ අඩංගු විවිධ ජීව විශේෂ හා විෂබීජ නිසා අපේ වරාය ආශි‍්‍රත පාරිසරික හා ජෛව සමතුලිතතාවට ඉමහත් බාධක එල්ල කරයි.මාතර - හම්බන්තොට නගරවලට කිලෝ මීටර් 6 කින් පමණ ආසන්නයේ ඉන්දියන් සාගරයේ වැදගත් නාවික මාර්ගයක් පවතී. ඒ නාවුක මාර්ගයේ දිනකට නැව් 300 ක් 400 ක් ගමන් කරයි. ඊට අමතරව වාර්ෂිකව නැව් 5000 ක් පමණ ශී‍්‍ර ලංකාවේ වරායන්ට ළඟා වේ. මේ තත්ත්වය අපේ මුහුදු තිරය බැලැස්ටි ජල දූෂණයට වඩාත්ම බලපෑම් එල්ල කර තිබේ.අලුත්ම සමීක්ෂණ අනුව ශී‍්‍ර ලංකාවේ වරායන් හා ඒ ආශි‍්‍රත ජල තිරයට විවිධ රටවල මුහුදුවලින් ලබාගත් විෂබීජ හා ආගන්තුක ජීවින් අන්තර්ගත බැලැස්ටි ජලය මෙටි‍්‍රක් ටොන් දස ලක්ෂයක් එක් වසරක් ඇතුළතදී මුදා හැරේ.මේ සියලු උපද්‍රවවලින් මිදීමට හා අපේ මහ මුහුදේ දූෂණය වැළැක්වීමට පරිසර අමාත්‍යාංශයට අයත් සමුද්‍ර දූෂණ වැළැක්වීමේ අධිකාරිය දැන් 2008 සමුද්‍ර දූෂණ ආරක්ෂණ පනත ප‍්‍රකාශයට පත් කර ඇත. පාරිසරික ඇමැති පාඨලී චම්පික රණවක මහතා ගේ උපදෙස් අනුව සමුද්‍ර දූෂණ වැළැක්වීමේ අධිකාරියේ සභාපති එම්.ඒ. රංජිත් කුලරත්න මහතා මෙහි සියලු අධීක්ෂණ කටයුතු සිදු කර ඇත.නව පනත යටතේ මෙරට ශී‍්‍ර ලංකා ජල තිරයට තෙල්, හානිකර ද්‍රව්‍ය හෝ දූෂක ද්‍රව්‍යයක් පිටකිරීම හෝ පිටවීමට අනුබල දීම දඬුවම් ලැබිය හැකි අපරාධ වරදකි.ඒ සඳහා රුපියල් ලක්ෂ 40 සිට 150 ක් දක්වා දඩයක් නියම කළ හැකි වේ. ඒ සමඟම සමුද්‍ර විපත් සම්බන්ධයෙන් ගනු ලබන කි‍්‍රයාමාර්ග සැබෑ හෝ අපේක්ෂිත හානියට සමානුපාතික නොවීම පිළිබඳ වරදට වැරැදිකරුවන් වන අයට රුපියල් ලක්ෂ 150 සිට 350 දක්වා ඉහළ දඩයක් ද නව පනත යටතේ නියම කර ඇත.ඒ සමඟම ශී‍්‍ර ලංකාවේ සමුද්‍ර දූෂණ වැළැක්වීමේ අධිකාරියේ හා අධිකරණයේ නියෝග මත රඳවා තබාගන්නා නැව් බැහැරට යාත‍්‍රා කිරීම රුපියල් ලක්ෂ 60 ක් හා 150 ක් අතර දඩයක් නියම කළ හැකි වරදකි. අදාළ නියෝග කඩ කිරීමක්, රටේ නීතියට එකඟ නොවීමත් නව සමුද්‍ර දූෂණ පනත යටතේ රුපියල් ලක්ෂ 60 සිට 150 දක්වා දඩයක් නියම කළ හැකි වරද ගනයට වැටේ.ඒ සමඟම රක්ෂණය නොකර තෙල් රැගෙන ඒම, තෙල් හා අදාළ දූෂක ද්‍රව්‍ය පිළිබඳ වාර්තා පොත් ළඟ තබා නොගැනීම, දූෂණය වැළැක්වීමට අදාළ නාවික උපකරණ ලබා නොගැනීම පිළිබඳව ද රුපියල් ලක්ෂ 1 සිට රුපියල් ලක්ෂ 60 දක්වා දඩ නියමකර හැකි වේ.අනුමැතියක් නොමැතිව ශී‍්‍ර ලංකා මුහුදු තිරයේදී තෙල් හුවමාරු කිරීම රක්ෂණ සහතික ඉදිරිපත් කිරීමට අපොසත් වීම දේශීය ජල තිරය ආදියට තෙල් හෝ දූෂක ද්‍රව්‍ය පිට කිරීම වාර්තා නොකිරීම ද නව පනත යටතේ රුපියල් ලක්ෂ 10 සිට 60 දක්වා දඩයක් නියම කළ හැකි වරද ගණයට වැටි තිබේ.මේ සියලු දඬුවම් ලබාදීමට වරාය අධිකාරිය, ධීවර අමාත්‍යාංශය, මධ්‍යම පරිසර අධිකාරිය, වෙරළ සංරක්ෂණ දෙපාර්තමේන්තුව වැනි ආයතනවල සහාය සමුද්‍ර දූෂණ අධිකාරියට ලැබිය යුතු බව ද අවධාරණය කරමු.නිහාල් පී. අබේසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=af0812212</link>
    <topic>මැද පෙරදිග සේවක ගැටලුවලට විසඳුමක් දෙමු</topic>
    <author>සමස්ත ලංකා මැදපෙරදිග සේවා සංවිධානයේ සභාපති, රංජිත් නානායක්කාර</author>
    <content>අවදියෙන් සිටින්න! කුමන්ත‍්‍රණයක් දියත් වෙමින් තිබේඅමතක නොකළ යුතු 2004 සුනාමියරජයක් තම ජනපි‍්‍රයත්වය ගැන නොව රටේ ස්ථාවරත්වය ගැන සිතිය යුතුයිවිභාගාපේක්ෂකයන්ට අසාධාරණයක් නොවන්න කටයුතු යොදනවාරජයේ ආදායම අඩුවුණොත් හැම දෙයක්ම අඩාල වෙනවාආදර්ශ ප‍්‍රශ්න පත‍්‍රවල පිළිතුරු වමාරන ශිෂ්‍ය පරපුර නිර්මාණශීලී ශිෂ්‍යයන් බවට පත් කළ යුතුයිගණිත ගැටලුවට කැකිල්ලේ සිහසුනේ තැබීමතිරසාරව සුරැකිය යුතු අපේ ලොකුම ආහාර ගබඩාව මහ මුහුදමැද පෙරදිග සේවක ගැටලුවලට විසඳුමක් දෙමුමවුබිම වෙනුවෙන් කළ සේවාවෙන් යුග පුරුෂයකු වූ වින්සන්ට් චර්චිල්ජීවිතය සුන්දරයිබදු නොමැතිව ආණ්ඩුවකට පැවැත්මක් නොමැතමැද පෙරදිග සේවය සඳහා ගිය නමුත් නොයෙක් අන්දමේ ප‍්‍රශ්නවලට මැදිව, එරට අතරමංව සහ තානාපති කාර්යාලයේ නේවාසිකව සිටි කාන්තාවන් පිරිසක් කුවේට් රජය වසරකට දෙකකට වරක් ලබා දෙන නීතියට පටහැනි ලෙස එරට රැඳි සිටින විදේශ සේවක සේවිකාවන් සඳහා දඬුවම් නොලබා එරටින් පිටවීමේ “සමා කාලය” උපයෝගී කරගනිමින් මව්බිමට පැමිණීමේ පුවත පසුගිය දිනවල මෙරට විද්යුත් සහ මුද්‍රිත මාධ්‍යවලින් ප‍්‍රචාරය කෙරිණි.බොහෝ විට සේවය කරන නිවසින් නොයෙක් හේතූ මත පැන යන සේවිකාවෝ හිතමිතුරියන්ගේ උපකාරයෙන් වෙනත් නිවෙස්වල හෝ ස්ථාන වල සේවය කරයි. ඔවුන්ට නීත්‍යානුකූල වීසා බලපත‍්‍ර නැත.බොහෝවිට විදේශ ගමන් බලපත‍්‍රය ද ඇත්තේ කලින් සිටි නිවෙස් හිමියා ළඟය. ඔහු නිවසේ සිටි සේවිකාව පැනගොස් ඇති බව නොවැරදීම පොලිසියට පැමිණිලි කරයි. පොලිසියට අසුවුවහොත් දින 14 ක් සිර ගෙදර පිටුවහල් කිරීමේ කඳවුරේ රැඳී සිට මව්බිමට පැමිණීමට සිදු වෙයි.එසේ පිටුවහල් කරනු ලබන කිසිවකුට නැවත එම රටට ඇතුළු විය නොහැකිය. එහෙයින් නීතියට වසන්ව ජීවත්වන ඔවුන් මෙලෙස ලැබෙන අවස්ථාවෙන් ප‍්‍රයෝජන ගෙන මව්බිමට පැමිණෙති. එසේ මව්බිමට පැමිණෙන අයට නැවත කිසිදු ප‍්‍රශ්නයකින් තොරව නීත්‍යානුකූලව එම රටට ඇතුළුවිය හැකිය.මෙලෙස ගෘහ සේවක සේවිකාවන් සේවා ස්ථානවලින් පැන යාම මැද පෙරදිග සාමාන්‍ය සිදුවීමකි. සේවා ස්ථානයෙන් පැන යාමේ දී මුහුණ දීමට සිදුවන ප‍්‍රශ්නවල බරපතළකම ඔවුන් නොදන්නවා නොවේ. එහෙත් සමහරු දිනෙන් දින උග‍්‍ර වන වද හිංසා, තවදුරටත් ඉවසාගත නොහැකිව එසේ පැන යති.තවත් සමහරු මාස ගණනාවකින් වේතනය නොලැබුණ නිසා තානාපති කාර්යාලයේ පිහිට පතා පැන යති. එමෙන්ම ලිංගික අතවරවලින් මිදීමට ද, සේවා කාලය අවසන්ව ඇතත් මව්බිමට යාමට නොදීම ද මෙලෙස සේවා ස්ථානයෙන් පැන යාමට තවත් හේතූ ය.මෙම සේවක ප‍්‍රශ්න බොහෝ කලක සිට පවතින, මෙතෙක් කිසිදු විසඳුමක් නොලද ඒවාය. මැද පෙරදිග තානාපති කාර්යාල සහ විදේශ රැකියා නියුක්ති කාර්යාංශය මේ ප‍්‍රශ්නවලට සෘජුවම මැදිහත්වුවත් ඔවුනට මේ සඳහා විසඳුම් නැත.ඔවුනට කළ හැක්කේ “සමා කාලය” කි‍්‍රයාත්මක වනතුරු බලා සිටීම පමණි. තානාපති කාර්යාලවල සේවයේ නියුතු බොහෝ දෙනෙක් මෙවන් නොයෙක් ආකාරයේ ප‍්‍රශ්න උපයෝගී කරගනිමින් මුදල් ගසා කෑමේ ජාවාරම්වල යෙදී සිටිති.මැද පෙරදිග සේවය ආරම්භ වී දශක තුනකට අධික කාලයක් ගතවී ඇත. එම කාලයේදී මැද පෙරදිග දී කුමන කරුණක් හේතුවෙන් හෝ මියගිය පිරිස දහස් ගණනකි. සදාකාලික අබාධිත තත්ත්වයට පත්වූවන් ද දහස් ගණනකි.ලිංගික හිංසනයට ලක්වූ සහ මානසික රෝගීන් බවට පත්වූවන් ද දහස් ගණනකි. මෙම ප‍්‍රශ්න පිළිබඳ කථා කිරීමේදී රජයේ මතය වන්නේ ගෘහ සේවිකාවන් මැද පෙරදිග සේවයට යැවීම ක‍්‍රමානුකූලව නතර කළ යුතු බවය.ඒ වෙනුවට පුහුණු සේවක සේවිකාවන් යැවිය යුතු බවය. අප ද එයට කැමැත්තෙමු. මාතෘත්වය හෑල්ලුවට ලක් වනවා මෙන්ම තේ, රබර්, පොල්, මැණික් පිළිබඳ අන්තර්ජාතික ප‍්‍රජාව අතර ජනපි‍්‍රයව තිබූ ශී‍්‍ර ලංකාව ගෘහ සේවිකාවන් ගෙන්වන රට බවට ප‍්‍රසිද්ධියට පත්වනවාට ද අප විරුද්ධය.එහෙත් විඳින්නට සිදුවන දුක් වේදනා අස අසා, දැන දැනත් අපේ කාන්තාවන් ගෘහ සේවිකාවන් ලෙස මැද පෙරදිගට ඇදෙන්නේ දිනෙන් දින උග‍්‍ර වන ආර්ථික අහේනියට මුහුණ දිය නොහැකි නිසාය.ගෘහ සේවිකාවන් මැද පෙරදිගට යැවීම තහනම් කිරීමට කලින් මෙරට ආර්ථිකය යහපත් තත්ත්වයකට පත්කිරීමට රජය සමත්විය යුතුය. එසේ නොකොට එම තහනම කි‍්‍රයාත්මක කිරීම ඔවුන්ගේ මූලික අයිතිවාසිකම් උල්ලංඝනය කිරීමක් සේ අපි දකිමු.එමෙන්ම එය සේවක ප‍්‍රශ්න මඟහැර යාමකි. එසේත් නොමැති නම් අදාළ ආයතනවල විසඳුම් සෙවීමේ අසමත්කම සහ දුර්වලතාවකි. පුහුණු සේවක සේවිකාවන් යැවීම ඉතා හොඳය. එහෙත් මැද පෙරදිග රටවල ශී‍්‍ර ලාංකික පුහුණු ශ‍්‍රමික ඉල්ලීම පවතින්නේ ඉතා අවම මට්ටමකය.මැද පෙරදිග සේවක ප‍්‍රශ්නවලට විසඳුම් සහ උපදෙස් ලබාගත යුත්තේ මැද පෙරදිග සේවය කළ, ඒ පිළිබඳ දැනීමක් ඇති අයගෙන් මිස රැකියා ඒජන්සි කරුවන් ගෙන් නොවේ.දශක දෙකකට අධික කාලයක් මැද පෙරදිග සේවය කළ අප ලබාගත් අත්දැකීම් සහ කරන ලද සමීක්ෂණ මඟින් ගෘහ සේවක සේවිකාවන් හට බලපාන මූලික ප‍්‍රශ්න පිළිබඳව සහ එම ප‍්‍රශ්න අවම කරගත හැකි විසඳුම් පිළිබඳව ද පහත දැක්වෙන කරුණු සහ යෝජනා රජය වෙත ඉදිරිපත් කරමු.ගෘහ සේවිකාවන් හට බලපාන මූලික ගැටලු1. පොරොන්දු වූ පරිදි මාසික වේතනය නොගෙවා සේවය ලබාගැනීම.2. වසර දෙකක සේවා කාලයෙන් පසු මව්බිමට නොයවා බලහත්කාරයෙන් රඳවා ගෙන සේවය ලබා ගැනීම.3. සේවා කාලයෙන් පසු මව්බිමට යාම සඳහා ගුවන් ගමන් බලපත‍්‍රය ලබා නොදීම.4. ලිංගික හිංසනයන්ට ලක්කිරීම සහ අමානුෂික වද හිංසා යටතේ සේවයේ යෙදවීම.5. වෛද්‍ය පහසුකම් ලබා නොදීම.6. අන්තනෝමතික ලෙස සහ නොකළ වැරැදි සඳහා අත්අඩංගුවට ගැනීම, රඳවා තැබීමට භාජන වීම.7. නොදන්නා බසකින් පැවැත්වෙන නඩු විභාගවලට පෙනී සිටීමට සිදුවීම.8. නිදහසට කරුණු ඉදිරිපත් කිරීමට අවස්ථාවක් නොදී සිරගත කිරීම. (හිංසා), පීඩා විඳ දරාගත නොහැකිව සේවය කළ නිවසින් පැන යන සේවිකාව රන් භාණ්ඩ හෝ මුදල් සොරාගෙන ගිය බවට සේවා දායකයා අසත්‍ය චෝදනා සහිතව පොලිසියට පැමිණිලි කරනු ලබන අවස්ථාවන් එමටය.ඒ අනුව නිදහසට කරුණු ඉදිරිපත් කිරීමට අවස්ථාවක් නොදී සිරගත කරනු ලබන්නන් බොහෝය.8. ඔවුන් වෙනුවෙන් නීතිඥ සහාය ලබාදීමට එරට ශී‍්‍ර ලංකා තානාපති කාර්යාල අපොහොසත් වීම,9. එරට ශී‍්‍ර ලාංකික රැකියා ඒජන්සිකරුවන්ගේ කෘර වද හිංසාවලට ලක්වීම.10. සතියකට එක් දිනක විවේකයක් ලබා නොදී දෛනිකව අසීමිත ලෙස සේවයේ යෙදවීම.11. වංචනික ලෙස විදේශවලට ගෙන යාම.12. අරාබි ජාතිකයින් විසින් එරට රජයට තමන්ගේ සුදුසුකම් පෙන්වා ගෙන්වනු ලබන ගෘහ සේවිකාව සුදුසුකම් නැති, මාසික වේතනය පවා ගෙවීමට නොහැකි තම දුප්පත් ඥාතීන්ගේ නිවෙස්වල සේවයට යෙදවීම.13. හදිසි අවස්ථාවකදී තමන්ට සිදුවන අසාධාරණ දැන්වීම සඳහා තානාපති කාර්යාලයේ ලිපිනය හෝ දුරකථන අංක නොදන්නාකම.මෙම මූලික ගැටලු ඇතිවීමට බලපාන ප‍්‍රධාන හේතු,1. එම රටවල කි‍්‍රයාත්මක වන කම්කරු නීතිය ගෘහ සේවක සේවිකාවනට බල නොපෑම.2. මෙරට සහ එරට ඒජන්සිකරුවන් සහ සේවා යෝජකයින් සමඟ අත්සන් කරනු ලබන කිසිදු ගිවිසුමක් මැද පෙරදිග රටවල කි‍්‍රයාත්මක වන නීතියට අනුකූල නොවීම.3. සේවයට ගිය පසු සේවා යෝජකයා විසින් ඔහුට අවශ්‍ය පරිදි සකස් කළ ගිවිසුමකට අස්සන් ගැනීම. එම ගිවිසුමට අස්සන් කිරීම ප‍්‍රතික්ෂේප කළහොත් මාස තුනක් සේවයේ යොදවා එම මුදලින් මව්බිමට එවීම.4. මැද පෙරදිග සේවයට ගිය පසු ශී‍්‍ර ලංකා රජය සහ සේවක සේවිකාවන් අතර කිසිදු සබඳතාවක් නොමැති වීම.5. මැද පෙරදිග රටවල කි‍්‍රයාත්මක වන ශී‍්‍ර ලාංකික රැකියා ඒජන්සිකරුවන්ගේ දූෂිත කි‍්‍රයාකාරකම්. . මැද පෙරදිග රටවල පිහිටුවා ඇති ශී‍්‍ර ලංකා තානාපති කාර්යාලවල සේවයේ යෙදී සිටින නිලධාරීන්ගේ දූෂිත සහ අකාර්යක්ෂම සේවය.6. රජය මැද පෙරදිග සේවය සඳහා නිසි සැලැස්මක් අනුව කටයුතු නොකිරීම.7. විදේශ සේවා කාර්යාංශය රැකියා ඒජන්සිකරුවන්ගේ උපදෙස් අනුව කටයුතු කිරීම.මෙම ගැටලු අවම කළ හැකි ක‍්‍රම,1. විදේශගත කරනු ලබන සෑම ගෘහ සේවිකාවක්ම එරට ගුවන් තොටුපළේදීම ශී‍්‍ර ලංකා තානාපති කාර්යාලය විසින් භාරගෙන තානාපති කාර්යාලය වෙත කැඳවා ගෙන යා යුතුය. සවුදි අරාබිය වැනි විශාලත්වයෙන් වැඩි රටවල ගුවන් තොටුපළ ආශි‍්‍රතව තානාපති උප සේවා කාර්යාල ආරම්භ කළ යුතුය.2. මෙරට ඒජන්සිකරුවා සමඟ අස්සන් කරනු ලබන ගිවිසුම, එරට ශී‍්‍ර ලංකා තානාපති කාර්යාලයට යවා, සේවා යෝජකයා (අරාබි ජාතිකයා) තානාපති කාර්යාලයට ගෙන්වා තානාපති නිලධාරීන් ඉදිරියේදී එරට පිළිගත් නීතියට අනුකූලව අරාබි බසින් වූ නව ගිවිසුමක් අස්සන් කළ යුතුය.එම ගිවිසුමට ඇතුළත් විය යුතු මූලික කරුණු* වාර්ෂික සේවා කාලය සහ දෛනික සේවා කාලය* සේවා කාලය අවසන් වීමෙන් පසු මව්බිමට යාම සඳහා ගුවන් ගමන් බලපත‍්‍රය ලබාදීම.* මාසික වේතනය* සතියකට එක් දිනක නිවාඩුව.* මාසිකව ගෘහ සේවිකාවගේ තොරතුරු තානාපති නිලධාරීන් හට සොයා බැලීමේ හැකියාව. (මෙමඟින් සේවිකාව වෙනත් නුසුදුසු නිවසක සේවයට යෙදවීම නතර කළ හැකිය.)* ගෘහ සේවිකාව පිළිබඳ පැමිණිලි ඇත්නම් සේවාදායකයා හට ඒ පිළිබඳ තානාපති නිලධාරීන් දැනුම්වත් කොට විසඳුම් ලබාගැනීමේ හැකියාව.3. ගෘහ සේවිකාව වෙනුවෙන් එම ගිවිසුමට අස්සන් කළ යුත්තේ තානාපති නිලධාරියා ය.4. ඒ අනුව ගෘහ සේවිකාව එම ගිවිසුමට අදාළව සේවා යෝජකයා වෙත භාරදෙනු ලබන්නේ එරට ශ‍්‍රී ලංකා තානාපති කාර්යාලය විසිනි.5. මැදපෙරදිග සේවය සඳහා යනු ලබන සියලුම ශ‍්‍රී ලාංකිකයන් පළමුව එරට ශ‍්‍රී ලංකා තානාපති කාර්යාලයේ ලියාපදිංචි කළ යුතුව ඇති අතර, ඒ සඳහා ගුවන් තොටුපළෙහිදීම පෝරමයක් පුරවා භාරදීමේ ක‍්‍රමයක් කි‍්‍රයාත්මක කළ යුතුය.6. මැදපෙරදිග ගෘහ සේවක සේවිකාවන් පිළිබඳ සියලු තොරතුරු එරට තානාපති කාර්යාලයන් හි දී පරිගණක ගතකළ යුතුය.7. කුමන හේතුවක් මත හෝ අධිකරණයට ඉදිරිපත් කරනු ලබන සියලුම ශ‍්‍රී ලාංකික මැදපෙරදිග සේවක සේවිකාවන් වෙනුවෙන් එම රටවල ශ‍්‍රී ලංකා තානාපති කාර්යාල හරහා නීතීඥ සහය ලබාදිය යුතුය.8. මෙරට ඒජන්සිකරුවන් ගෘහ සේවිකාව පැමිණෙන දිනය, වෙලාව, ගුවන් යානය ආදී කරුණු විදේශ සේවා කාර්යාංශයට, එරට තානාපති කාර්යාලයට, එරට අදාළ ඒජන්සියට ද දන්වා සේවා යෝජක අරාබි ජාතිකයා ගෘහ සේවිකාව තානාපති කාර්යාලයට පැමිණෙන අවස්ථාවේ දී තානාපති කාර්යාලයට ගෙන්වීමට කටයුතු කළ යුතුය.9. මෙරට උප රැකියා ඒජන්සිකරුවන් ද (ඉභඡ ඒඨඥදබඵ) විදේශ රැකියා කාර්යාංශයේ ලියාපදිංචි කළ යුතුය.10. නීතියට පටහැනිව රැකියාලාභීන්ගෙන් මුදල් ගන්නා ඒජන්සිකරුවන්හට දැඩි දඬුවම් පැනවිය යුතුය.11. අඩු වයසේ දරුවන් වංචා සහගත ලෙස රැකියා සඳහා යවනු ලබන ඒජන්සිකරුවන්, දෙමාපියන් සහ එම අපරාධයට සම්බන්ධ සියලු දෙනාට ද දැඩි දඬුවම් ලැබෙන පරිදි නීති සංශෝධන කළ යුතුය.12. මැද පෙරදිග රටවල කි‍්‍රයාත්මක වන රැකියා ඒජන්සිවලදී අහිංසක සේවක සේවිකාවන් තලා පෙළා කෘර හිංසනයන්ට ලක්කරනු ලබන ශ‍්‍රී ලාංකිකයින් තානාපති බලතල උපයෝගී කරගනිමින් එරටින් පිටුවහල් කොට මව්බිමට ගෙන්වා අධිකරණයට යොමු කළ යුතුය.13. මැදපෙරදිග ශ‍්‍රී ලංකා තානාපති කාර්යාලවල සේවය කරනු ලබන එරටින් බඳවාගත් (ඹ්ර්‍ණඛ්ඒඹ් ඉඊඒජ්ජ්) ශ‍්‍රී ලාංකික සේවක පිරිසගේ සේවා කාලය වසර දෙකකට සීමාකළ යුතුය. කුමන හේතුවක් මත හෝ ඔවුන්ගේ සේවා කාලය දිගු නොකළ යුතුය.මෙම ක‍්‍රමය කි‍්‍රයාත්මක කිරීමේ දී පහත සඳහන් පරිදි ගෘහ සේවක සේවිකා ප‍්‍රශ්න අවම කරගත හැකිය.1. ගෘහ සේවිකාවන් ලබාගැනීමේදී එරට ශ‍්‍රී ලංකා තානාපති කාර්යාලය සෘජුවම මැදිහත් වන හෙයින් ගෘහ සේවිකාවගේ ආරක්ෂාව තහවුරු වේ.2. ගිවිසුම අනුව කටයුතු කිරීමට සේවා යෝජකයා සෘජුවම ශ‍්‍රී ලංකා රජයට බැඳී සිටී.3. එරට ඒජන්සිකරුවන් සතු ගෘහ සේවිකාවන්ගේ මාස තුනක භාරකාරත්වය අහෝසි වේ.4. එම මාස තුනක කාලයේදී ඒජන්සිකරුවන් ගෘහ සේවිකාවන් නිවාස ගණනාවකට විකිණීම නතර වේ.5. එරටට පැමිණෙන ගෘහ සේවිකාවන්හට එරට බොහෝ ශ‍්‍රී ලාංකික ඒජන්සිකරුවන් සහ එම ඒජන්සි අයිති අරාබි ජාතිකයින් විසින් කරනු ලබන ලිංගික අතවර සහ ශාරීරික හිංසා කිරීම් ද නතර වේ.6. ගිවිසුම කඩකරනු ලබන සේවා යෝජකයන් එරට අධිකරණය වෙත ඉදිරිපත් කොට සාධාරණය ඉටුකරගත හැකි අතර, එම සේවා යෝජකයින් පරිගණක මඟින් වර්ගීකරණය කොට (ඕඹ්ඒඛ්ම් ඹ්ධ්ඉඊ) නැවත ඔවුන් හට ගෘහ සේවිකාවන් ලබාදීම නතර කළ හැකිය.7. මාසිකව ගෘහ සේවිකාවන් පිළිබඳ වාර්තාවක් ලබාගත හැකිය.8. මෙතෙක් කලක් කළ නොහැකි වූ මැදපෙරදිග සේවක සංඛ්‍යාව ගණනය කිරීම නිවැරැදිව කළ හැකිය.9. තම රැකියාව සාර්ථකව කළ නොහැකි, අනවශ්‍ය ප‍්‍රශ්න ඇතිකරගන්නා ගෘහ සේවිකාවන් නැවත මැදපෙරදිග සේවය සඳහා නොයැවීමට කටයුතු කළ හැකිය.මැදපෙරදිග රටවල පෞද්ගලික ආයතන තුළ රැකියා අවස්ථා ලැබූවන් හට එම රටවල කි‍්‍රයාත්මක වන කම්කරු නීතියට අනුව තම අයිතිවාසිකම් අහිමිවීමක දී සේවා යෝජකයාට එරෙහිව නිත්‍යානුකූලව කටයුතු කළ හැකිය.එහෙත් එසේ කළ හැක්කේ තමා සහ සේවා යෝජකයා අතර අස්සන් කරන ලද ගිවිසුම අනුව ය. එය අස්සන් කරනු ලබන්නේ මැදපෙරදිග සේවා ස්ථානයේ දී මිස ශ‍්‍රී ලංකාවේදී නොවේ.ඔහු ශ‍්‍රී ලංකාවේදී ඒජන්සිකරුවා සමඟ අස්සන් කළ ගිවිසුම එරට දී පිළිගනු ලබන්නේ නැත. එමෙන් ම ශ‍්‍රී ලංකාවේදී අස්සන් කරනු ලබන ගිවිසුමෙහි අඩංගු කරුණු එරටදී අස්සන් කරනු ලබන ගිවිසුමට අඩංගු නොවුණහොත් ඒ පිළිබඳව විරුද්ධත්වය පළ කිරීම රැකියාව අහිමි කර ගැනීමකි.තමන් විසින් ශ‍්‍රී ලංකාවේදී ඒජන්සිකරුවාට ගෙවන ලද අතිවිශාල මුදල අහිමි කර ගැනීමකි. එම මුදල සොයා ගැනීමට උගස් තැබූ දේපළ කණකර ආභරණ සින්න වීමකි. එබැවින් එතෙර ගිය පසු ගිවිසුම කුමක් වුවත් කෙසේ හෝ රැකියාව කරගෙන උකස් බරින්, ණය බරින් නිදහස් වීම හැර වෙනත් විකල්පයක් ඔවුනට නැත.උදාහරණයක් වශයෙන් ගත් කළ ආරෝග්‍යශාලා හෝ පාසල් පිරිසිදු කරන්නියන් ලෙස ශ‍්‍රී ලංකාවේ ඒජන්සිකරුවාට මුදලින් රු. හැට දහසක් හෝ හැත්තෑදහසක් ගෙවා ඒජන්සිකරුවා සමඟ විදේශ කාර්යාංශයේ නිලධාරීන් ඉදිරිපිටදී මාසික වැටුප කුවේට් ඩිනාර් 60 ක් (රු. විසිතුන් දහසක) සහ නොමිලේ නවාතැන්, ආහාරපාන සහිතව ඒජන්සිකරුවා සමඟ ගිවිසුමක් අස්සන් කළේ යැයි සිතමු. මැදපෙරදිග ගිය පසු එහිදී ඇය සහ සේවා යෝජකයා අතර අස්සන් කරනු ලබන ගිවිසුම අනුව ඇයට ලැබෙන මාසික වැටුප කුවේට් ඩිනාර් 25 කි. (රු. 10000 කි) නොමිලේ ආහාරපාන ද නැත.ඒ අනුව ඒජන්සිකරුවා ඇය පමණක් නොව විදේශ රැකියා කාර්යාංශය ද රවටා ඇත. ඇයට කළ හැක්කේ කුමක්ද? එක්කෝ විරුද්ධත්වය ප‍්‍රකාශ කොට තානාපති කාර්යාලය මගින් විදේශ රැකියා කාර්යාංශයට දන්වා නැවත මව්බිමට පැමිණීම ය. නැතහොත් මුදල් සෙවීමේ අයථා ක‍්‍රමයකට යොමුවීම ය.නැවත මව්බිමට පැමිණීම කබලෙන් ළිපට වැටීමකි. (මේ සඳහා ගුවන් ගමන් බලපත‍්‍රය ද මෙරට සිටින ඇයගේ ඥාතීන් විසින් ලබාදිය යුතුය) කලින් සඳහන් කරන ලද පරිදි උගස් තැබූ දේපළ, කණකර ආභරණ සින්න වීමකි.සමහර විට මුළු පවුලම මහ මඟට වැටීමකි. විදේශ සේවා කාර්යාංශය, ඇය රවටා මුදල් ගෙන මැද පෙරදිග යැවූ ඒජන්සිකරුවා ගෙන්වා එම මුදල ගෙවන ලෙස නියෝග කිරීම මිස, වෙනත් දඬුවමක් ලබා නොදෙයි. ඇයගෙන් රුපියල් හැටදහසක් (රු. 60000) ක් ලබාගත් ඒජන්සිකරුවා ඇය යැවීම සඳහා වැයවූ මුදල ලෙස රු. හතළිස්දහසක (රු. 40000) ගණන් හිලව් ලිඛිතව ඉදිරිපත් කරයි.ඒ අනුව ඇයට නැවත ගෙවීමට නියම වන්නේ රු. විසිදහසක් (රු. 20000) පමණි. එය ද කොටස් වශයෙන් ගෙවීමට විදේශ රැකියා කාර්යාංශය ඒජන්සිකරුවාට අනුමැතිය ලබාදෙයි. ඇය අනුරාධපුර පදිංචි කාන්තාවක් නම් මඟ වියදම් විශාල මුදලක් ගෙවා, එම මුදල ලබාගැනීමට වාර ගණනාවක් ම බත්තරමුල්ල කාර්යාංශයට පැමිණිය යුතු ය. එසේ පැමිණිය ද පොරොන්දුවූ දිනයට නොපැමිණ ඇය රස්තියාදු කරන ඒජන්සිකරුවන් ඇත.විදේශ රැකියා කාර්යාංශය ඒජන්සිකරුට එරෙහිව කටයුතු කරනු නොලබයි. එබැවින් ගිවිසුම අනුව අයිතිවාසිකම් නොලැබුණත් විරුද්ධත්වයක් නොපා, මව්බිමට නොපැමිණ, කුමන තත්ත්වයක් යටතේ වුවද රැකියාව කිරීමට ඇය පෙළඹෙයි. ඉතා දිගු කලක් මැදපෙරදිග සේවය කළ අපි මෙවැනි සිදුවීම් කොතෙකුත් දැක ඇත්තෙමු.මේ සඳහා කළයුතුව ඇත්තේ පෞද්ගලික ආයතන සඳහා වන සේවක සේවිකාවන්ගේ වීසා අනුමත කිරීම සඳහා එරට ශ‍්‍රී ලංකා තානාපති කාර්යාලවලට ඉදිරිපත් වීමේදී සේවා කොන්දේසි සහිත ගිවිසුම ඉදිරිපත් කළ යුතු බවට නීතියක් පැනවීමය.එමෙන් ම එම කොන්දේසි අනුව සේවා දායකයා සහ සේවා යෝජකයා අස්සන් කරනු ලබන ගිවිසුමේ පිටපතක් තානාපති කාර්යාලය ද ලබාගත යුතු ය.විධිමත් සැලැස්මක් අනුව මෙම යෝජනාවක් කි‍්‍රයාත්මක කිරීමෙන් මැදපෙරදිග සේවක ප‍්‍රශ්න අවම කර ගත හැකි අතර ‘රිස්නා රසීක්’ වැනි අහිංසක දැරියන් මැද පෙරදිග ගහලයින් හට බිලිවීම ද වළක්වාගත හැකි ය. (රීසානා නඩුවේ ද්‍රවිඩ භාෂා පරිවර්තකයාගේ මව් භාෂාව ද්‍රවිඩ නොවේ.එබැවින් ඇයගේ කටඋත්තරය නිවැරදිව අරාබි භාෂාවට පරිවර්තනය නොවීය. භාෂා පරිවර්තකයා බංගලාදේශ ජාතිකයෙකු බව පසුව හෙළිවී ඇත. යන්තමට ද්‍රවිඩ භාෂාව කථා කළ හැකි පුද්ගලයෙකු ඝාතන නඩුවක භාෂා පරිවර්තකයෙකු වශයෙන් කටයුතු කිරීමෙන් සිදුවන සාධාරණය වන්නේ අහිංසකයෙකු ගහලයින් හට බිලිවීම නොවන්නේ ද?මෙම ක‍්‍රම ක‍්‍රියාත්මක කිරීමේදී ප‍්‍රායෝගික ගැටලු ඇතිවිය හැකි ය. ඒ සියල්ලටම විසඳුම් ඇති බවද සඳහන් කළ යුතු ය. සමහරවිට මැදපෙරදිග රටවල් සමඟ ද මේ පිළිබඳව සාකච්ඡා කොට එරට නීතීන්ට ගැළපෙන පරිදි කටයුතු කළයුතු විය හැකිය. මේ සඳහා සෑම මැදපෙරදිග තානාපති කාර්යාලයට ම නව පරිගණක වාහන, සහ අතිරේක කාර්ය මණ්ඩල ද ලබාදිය යුතු ය.රැකියා ඒජන්සිකරුවන් අවශ්‍ය වන්නේ රැකියා සොයාදීම සඳහා පමණි. රැකියා සොයාදීමෙන් පසු ඔවුන්ගේ කාර්ය අවසන් විය යුතු ය. එතැන් සිට ඔවුන් පිළිබඳ වගකීම විදේශ සේවා කාර්යාංශය සහ එරට ශ‍්‍රී ලංකා තානාපති කාර්යාල භාරගත යුතු ය. විදේශ රැකියාලාභීන්ගේ ආරක්ෂාව සහතික කළ හැක්කේ එමඟිනි.කෙසේ වෙතත් අප විසින් ඉදිරිපත් කරන ලද විසඳුම් කීපයක් දැනටමත් කි‍්‍රයාත්මක කිරීමට විදේශ රැකියා ප‍්‍රවර්ධන අමාත්‍යාංශය කටයුතු කිරීම සතුටට කරුණකි.මැදපෙරදිග රටවලට ගෘහ සේවිකාවන් යවනු ලබන්නේ ලංකාව, ඉන්දියාව, බංගලාදේශය, පිලිපීනය, තායිලන්තය, පකිස්ථානය, නේපාලය, චීනය, ඉන්දුනීසියාව යන ආසියාතික රටවලිනි.එහෙත් ඉන්දියාව, බංගලාදේශය, චීනය සහ පකිස්ථානය ගෘහ සේවිකාවන් යැවීම නතර කරන ලද්දේ කලකට ඉහතදී ය. කවුරුන් කෙසේ කීවත් අපේ ආර්ථිකය අනුව එය අපට කළ හැක්කක් නොවේ.එබැවින් මෙම රටවල අදාළ අමාත්‍යවරුන්ගේ සම්මේලනයක් කැඳවා මැදපෙරදිග රටවල ගෘහ සේවක සේවිකාවන් සඳහා කි‍්‍රයාත්මක නොවන කම්කරු නීතී වහාම කි‍්‍රයාත්මක කරන ලෙසට බලපෑමක් කළ හැකිය.මෙතෙක් ගෘහ සේවිකාවන් යවනු ලබන රටවල අමාත්‍යවරුන්ගේ එකමුතුවක් නොපැවති හෙයින් මැදපෙරදිග රටවලට සේවක ප‍්‍රශ්න පිළිබඳ ඍජු බලපෑමක් එම රටවලට ඉදිරිපත් වී නැත.සංක‍්‍රමණික සේවකයින්ගේ අයිතීන් ආරක්ෂා කිරීමේ අන්තර්ජාතික සම්මුතිය කි‍්‍රයාත්මක කළයුතු යැයි බලපෑම් කළ හැකි ය. ගෘහ සේවිකාවන්ගේ තොරව මැදපෙරදිග රටවල සෑම නිවසකම එදිනෙදා කටයුතු කරගත නොහැකිව ඇණහිටින තත්ත්වයක් ඇතිවන හෙයින් බරපතළ ප‍්‍රශ්නයකට මුහුණදීමට අරාබි ජාතීනට සිදුවේ.වෙනත් විකල්පයක් ඔවුනට නැත. එබැවින් නිසැකවම ඵලදායි ප‍්‍රතිචාරයක් ලබාගත හැකිවනු ඇත.මැදපෙරදිග සේවක ප‍්‍රශ්න අවම කොට මෙම සේවක ජනතාවගේ ආරක්ෂාව සැලසීම අපේ මෙන් ම රජයේත්, ජනතාවගේත් අරමුණ වනු ඇතැයි අපි විශ්වාස කරමු.සමස්ත ලංකා මැදපෙරදිග සේවා සංවිධානයේ සභාපති, රංජිත් නානායක්කාර</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=af0812213</link>
    <topic>මවුබිම වෙනුවෙන් කළ සේවාවෙන්</topic>
    <author>පෙ‍්‍ර්මසර ඈපාසිංහ</author>
    <content>අවදියෙන් සිටින්න! කුමන්ත‍්‍රණයක් දියත් වෙමින් තිබේඅමතක නොකළ යුතු 2004 සුනාමියරජයක් තම ජනපි‍්‍රයත්වය ගැන නොව රටේ ස්ථාවරත්වය ගැන සිතිය යුතුයිවිභාගාපේක්ෂකයන්ට අසාධාරණයක් නොවන්න කටයුතු යොදනවාරජයේ ආදායම අඩුවුණොත් හැම දෙයක්ම අඩාල වෙනවාආදර්ශ ප‍්‍රශ්න පත‍්‍රවල පිළිතුරු වමාරන ශිෂ්‍ය පරපුර නිර්මාණශීලී ශිෂ්‍යයන් බවට පත් කළ යුතුයිගණිත ගැටලුවට කැකිල්ලේ සිහසුනේ තැබීමතිරසාරව සුරැකිය යුතු අපේ ලොකුම ආහාර ගබඩාව මහ මුහුදමැද පෙරදිග සේවක ගැටලුවලට විසඳුමක් දෙමුමවුබිම වෙනුවෙන් කළ සේවාවෙන් යුග පුරුෂයකු වූ වින්සන්ට් චර්චිල්ජීවිතය සුන්දරයිබදු නොමැතිව ආණ්ඩුවකට පැවැත්මක් නොමැතශ්‍රේෂ්ඨ ජීවිත අපට සිහි කැඳවන්නේ, ඒ වටිනා ජීවිත කිසියම් ආදර්ශයක් උත්කෘෂ්ට භාවයක් ලබා දෙන බවයි. මෙම විරුවන්, අප අතහැර ගිය ද ඔවුන්ගේ වටිනා ජනතා සේවය, ඔවුන්ගේ පිය සටහන් සමඟ කාලයාගේ වැලිතලාවේ අපූරුවට සටහන් වී තිබේ.එබඳු ජන නායකයකුගේ ජීවන කි‍්‍රයාකාරිත්වය බොහෝ දුරට ඉතිහාසය වෙනස් කරන්නට පාදක වේ. පුද්ගලයා තම මව්බිම වෙනුවෙන් කරන ලද සේවාව නිසා හේ අමරණීයත්වයට පත්වේ.මෙසේ ලොව අමරණීයත්වයට පත්වුණු ජනනායකයන් අතරින් වින්සන්ට් චර්චිල් කැපී පෙනෙන ජගත් නායකයෙකි. එංගලන්තයේ, ඔක්ස්ෆර්ඩිෂයර්හි, වින්සන්ට් චර්චිල් උපත ලැබුවේ 1874 නොවැම්බර් 30 වනදා ය.චර්චිල් ගේ පියා වන රැන්ඩොල්ෆ් චර්චිල් කොසර්වේටි පාක්ෂික පාර්ලිමේන්තු මන්තී‍්‍ර වරයෙකි. මොහු බි‍්‍රතාන්‍යයේ මුදල් අමාත්‍ය වරයාගේ කාර්යභාරය ද ඉටුකොට ඇත. වින්සන්ට් චර්චිල් කුඩා කළ පටන්ම හැදී වැඩුණේ, තම මෑණියන්ගේ සෙවනේ නොව ඔහු බලාකියාගත් එලිසබෙත් ඈන් එවරෙස්ට් මහත්මිය ඇසුරේය.ඉන්දියාවේ මහත්මා ගාන්ධි මෙන්ම, ශ‍්‍රීමත් වින්සන්ට් චර්චිල් ද 20 වන සියවසේ බිහිවූ “මහා පුරුෂයා” යන විරුදයට හිමිකම් කියන්නෙකි.කුඩා කළ පටන්ම වින්සන්ට් දඟකාරයෙකි. පාසලේ දී ඔහු ගුටි කෑ අවස්ථා අනන්තය. ලතින් භාෂාවට හා ගණිතයට හේ ආශාවක් දැක්වූයේ නැත. ඔහුගේ පියා එංගලන්තයේ ඊටන් පාසලේ ආදි ශිෂ්‍යයෙකි.තම පුතු ද ඊටන් විදුහලට ඇතුළත් කරන්නට ඔහු කැමැත්තක් දැක්වුව ද ලතින් හා ගණිතයට වින්සන්ට් දුර්වල බැවින්, රැන්ඩොල්ෆ් චර්චිල් වින්සන්ට් ඇතුළත් කළේ හැරෝ සුප‍්‍රසිද්ධ පාසලටය. වින්සන්ට් චර්චිල් පාපන්දු, කි‍්‍රකට්, රග්බි පාපන්දු වලට කැමැත්තක් දැක්වූයේ නැත. එහෙත් අසුන් පිට යාම, කඩු සරඹ වැනි කී‍්‍රඩා ප‍්‍රිය කෙළේය.කුඩා කල පටන්ම, ඔහුගේ ආශාව වූයේ යුද හමුදාවට බැඳීමය. සුප‍්‍රසිද්ධ යුද පාසලක් වූ සැන්ඩර්ස්ට් විදුහලට ඇතුළත් වීම සඳහා දෙවරක් ම උත්සහ කළ ද, එය අසාර්ථක විය. කෙසේ වුවද, අධෛර්යයට පත්නොවුණු වින්සන්ට් චර්චිල්, ඉතා අඩු සාමාර්ථයකින් සැන්ඩර්ස්ට් විදුහලට ඇතුළත් විය. කෙසේ වුව ද, එම විදුහලේ දී හේ කැපී පෙනෙන සිසුවෙකු ලෙස සමත්කම් දක්වා, ඔහු සමඟ විදුහලට ඇතුළත් වුණු සිසුන් 150 දෙනා අතරින්, අටවැන්න ලෙස, ගෞරවනීය සාමාර්ථයක් ලබා ගත්තේය. කෙඩේට් උපාධිය ලබා ගැනීමෙන් පසුව, අශ්වාරෝහක, හුසාර් බලඇනිය සන්නද්ධ බළකායේ සේවය කෙළේය. ස්පාඤ්ඤ පාලනයට එරෙහිව නිදහස් සටන දියත් කරමින් සිටියදී කැරලි මැඩලීම සඳහා 1895 දී කියුබාවට ඔහු ගියේය.යුද වාර්තාකරුවකු ලෙස කටයුතු කළ වින්සන්ට් චර්චිල් ඉන් පසුව ඉන්දියාව, සූඩානය හා ඊජිප්තුවේ ද සේවය කළේය. විශිෂ්ට ලේඛකයකු වූ මොහු අතින් පොත් දෙකක් ලියැවුණි. ඒවා නම්, මලාකන්ද ක්ෂේත‍්‍ර බළකායේ කතාව සහ ගංගා යුද්ධය යන ග‍්‍රන්ථයි.විසිවන සියවස මුලදී වින්සන්ට් චර්චිල් දේශපාලනයට පිවිසියේය. මුල් වරට අසුනක් දිනා ගන්නට ඔහුට බැරි විය. “උත්සාහ වන්තයා ජයගනී” යන න්‍යාය අකුරටම පිළිගත් වින්සන්ට් චර්චිල්, 1901 දී බි‍්‍රතාන්‍ය පාර්ලිමේන්තු මන්තී‍්‍රවරයකු විය. 1908 සැප්තැම්බර් 08 වනදා හේ, ක්ලෙමන්ටයින් හොෂියර් සමඟ විවාහ දිවියට ඇතුළත් විය.වර්ෂ 1911 දී නාවුක සේනා පාලනය කරන මණ්ඩලයේ පළමුවන පාලකයා ලෙස පත්වුණ වින්සන්ට් චර්චිල්, 1915 දී යුද හමුදා හා ආරක්ෂක සේවාවෙන් ඉවත් විය. 1940 දී වින්සන්ට් චර්චිල්, මහා බි‍්‍රතාන්‍යයේ “යුද ඇමැති”  (War Prime Minister) ධූරයට පත් විය.වින්සන්ට් චර්චිල් වචනයේ පරිසමාප්ත අර්ථයෙන්ම ශ්‍රේෂ්ඨ නායකයෙකි. තම රටට හා සමස්ත පොදු රාජ්‍ය මඩුල්ලේ සියලුම රටවල්වලට විශාල තර්ජනයක් වූ ජර්මනියේ ඒකාධිපති පාලක, ඇඩොල්ෆ් හිට්ලර් (1889-1945) ගෙන් තම රට ආරක්ෂා කරගන්නට කැප විය.ජර්මන් නාසිවාදී ඒකාධිපති හිට්ලර් 1921 දී ජර්මනියේ නාසි පක්ෂයේ නායකයා විය. 1933 ජර්මනියේ චාන්ස්ලර් වශයෙන් පත්වූ මොහුගේ අදිටන වූයේ රටවල් අල්ලාගෙන, තමාගේ ඒකාධිපති පාලනය ගෙනයාමටයි.1936 දී ෆැසිස්ට්වාදී මුසලෝනි සමඟ එක්ව, ඔස්ටි‍්‍රයාව තම අණසකට පත්කෙළේ ය. 1936 සැප්තැම්බර් මස හිට්ලර් - ස්ටාලින් ගිවිසුම මඟින් පෝලන්තය ආක‍්‍රමණය කොට, බි‍්‍රතාන්‍යට හා ප‍්‍රංසයට එරෙහිව යුද්ධයක් ඇරැඹුවේය.වින්සන්ට් චර්චිල්, යුද්ධයට මෙන්ම කථිකත්වයට ද හපනෙකි. ඔහු තමාගේ කථිකත්වය අපූරුවට උපයෝගී කරගත්තේ, බි‍්‍රතාන්‍යයන් සටනට පෙළඹවීමටය. බි‍්‍රතාන්‍යයන් අවදිකරන්නට ඔහු සමත් වූයේ ඔහු සතු චතුර වාග් විලාශයෙනි. ඔහුගේ තේමාව වූයේ, බි‍්‍රතාන්‍ය හා පොදු රාජ්‍ය රැකගන්නට සටන් වදිමු යන්නයි.හයවන ජෝර්ජ් රජු විසින් 1940 මැයි මස 10 වනදා වින්සන්ට් චර්චිල් බි‍්‍රතාන්‍ය අග‍්‍රාමාත්‍ය ධූරයට පත්කරන ලදී. ලන්ඩනයට බෝම්බ වැටුණි. දහස් ගණන් ලන්ඩන් වැසියන් මියගියහ.තමාට සුපුරුදු සුරුට්ටුව දෙතොලේ රඳවා ගනිමින්, තම දකුණතින් ඉංග‍්‍රීසි වී අකුර පෙන්වමින්, සටන් පෙරමුණේ සැමතැනකට ම ගොස් උපදෙස් දෙමින්, හමුදාව දිරිමත් කිරීමට වින්සන්ට් චර්චිල් අමතක නොකළේය.ඉතා විචක්ෂණ යුද උපාය ඥානයක් පෙන්නුම් කළ වින්සන්ට් චර්චිල්, අපූරු විදේශ ප‍්‍රතිපත්තියක් ද අනුගමනය කෙළේය. රුසියාව, ඇමෙරිකාව සමඟ මිතුරු ගිවිසුමක් අස්සන් කළේය.වොෂින්ටනයට හා මොස්කව් නගර වලට ගියේය. කැසබිලන්කා, ක්වෙබෙක්, ටෙහෙරාන්, යෝල්ටා රටවල මිතුරු නායකයන් සමඟ රැස්වීම් සංවිධානය කළේය.1944 ජූනි මස 06 වනදා මිතුරු සේනා ප‍්‍රංස මුහුදු තීරයට ගමන් කළ ටික දිනකින් ම, ජර්මනිය යුද්ධයේ පරාජය හමුවේ යටත් විය. 1945 අපෙ‍්‍ර්ල් 30 වන දා ලොව එදා සිටි දරුණුම ඒකාධිපතියා වූ හිට්ලර්, සියදිවි නසා ගත්තේ, අවි අතට ගත් ත‍්‍රස්තවාදියා, අවියෙන්ම විනාශවනවා යන ලෝ දහම පසක් කරමිනි.ජයග‍්‍රාහී ලීලාවෙන්, බි‍්‍රතාන්‍ය පාර්ලිමේන්තුවේ සභා ගැබට වින්සන්ට් චර්චිල් පිවිසෙත් ම, සියලු මන්තී‍්‍රවරු සිය අසුන්වලින් නැඟී සිටිමින් ඔහු උණුසුම්ව පිළිගත්හ.හේ සිනාමුසු මුහුණින් තමාට පිරිනමන ගෞරවය හිස නමා පිළිගත්තේය. බි‍්‍රතාන්‍ය හා පොදු රාජ්‍ය මණ්ඩලය බේරාගන්නා විට ඔහුගේ වයස අවුරුදු 71 කි. හේ පාර්ලිමේන්තුව අමතා මෙසේ පැවැසීය.“බි‍්‍රතාන්‍ය ඉදිරියටම පියනඟන්න. නොබියව පෙරට යන්න. නිදහස දිගුකල් දිනේවා! දෙවියන් වහන්සේ විසින් අප මහරජු ආරක්ෂා කෙරෙත්වා”බි‍්‍රතාන්‍ය බේරාගත් මෙම වීරෝධාර අගමැතිවරයා, ඊළඟට මුහුණ දුන් 1946 මැතිවරණයේ තම අසුනෙන් පරාජයට පත්විය. කම්කරු පක්ෂයේ ක්ලෙමන්ට් ඇට්ලි බි‍්‍රතාන්‍ය අගමැති ධූරයට පත්විය. එම ජයග‍්‍රහණයේ ප‍්‍රතිඵලයක් ලෙස ඉන්දියාව හා ශ‍්‍රී ලංකාවට නිදහස ලැබුණි.විසිවන ශතවර්ෂයේ බිහිවුණු මේ ශ්‍රේෂ්ට නායකයා 1955 දී අගමැති ධූරයෙන් විශ‍්‍රාම ලැබුවේය. ඉන්පසුව හේ පොත පත ලිවීමටත්, චිත‍්‍ර ඇඳීමටත්, සිය මුණුබුරන් සමඟ සෙල්ලම් කරමින් සන්ධ්‍යා සමය සතුටින් ගත කිරීම පුරුද්දක් කර ගත්තේය.වින්සන්ට් චර්චිල්හට ඇමෙරිකා එක්සත් ජනපදය, ගෞරවනීය පුරවැසිභාවය ලබාදුන්නේය. 1955 දී දෙවන එලිසබෙත් මහා රැජන වින්සන්ට් චර්චිල්ට “ශ‍්‍රීමත්” නම්බුනාමය පිරිනැමුවේය. එදා පටන් මෙම ශ්‍රේෂ්ට ජනනායකයා මුළු ලොවම හැඳින්වූයේ සර් වින්සන්ට් චර්චිල් යන නාමයෙනි.ර් වින්සන්ට් චර්චිල්ගේ 80 වෙනි ජන්ම දිනයේදී බි‍්‍රතාන්‍ය පාර්ලිමේන්තුව, රැස්ව ඔහුට ගෞරව දැක්වූහ. මෙම ඔදවත්, තෙදවත් ප‍්‍රතාපවත් නායකයාගේ දෑසම කඳුලෙන් තෙත් වූයේ මේ හැඟුම්බර අවස්ථාවේදීය. ඒ ඔහු  “Land of Hope and Glory” යන ගීතයට සවන් දෙන විට දීය.වින්සන්ට් චර්චිල් ඉතිහාසඥයෙකි. යුද වාර්තාකරුවෙකි. ජීවන චරිතාපදාන කර්තෘවරයෙකි. ඉංගිරිසි සාහිත්‍යට අදාළ නොබෙල් ත්‍යාග ලාභියෙකි. විශිෂ්ට කථිකයෙකි. මේ සැමටත් වඩා, නාසි හිට්ලර් පරදා, බි‍්‍රතාන්‍ය පොදු රාජ්‍ය මණ්ඩලය බේරාගත් වීරෝදාර රණශූරයෙකි.1965 ජනවාරි 24 වනදා, මෙම ශ්‍රේෂ්ඨ ජනනායකයා දැයෙන් සමුගත්තේය. රාජකීය ගෞරව සහිතව, පාර්ලිමේන්තුවේ වෙස්මින්ස්ටර් ශාලාවේ තැන්පත් කොට තබන ලද ඔහුගේ දේහය, බි‍්‍රතාන්‍ය ධජයෙන් ආවරණය කරන ලද දේහය ඔහු උපත ලද ඔක්ස්ෆර්ඩ්ෂයර් ප‍්‍රාන්තයේ බෙලන්හිම් හි සාන්ත මාර්ටින් සොහොන් බිමේ තැන්පත් කරන ලදී.පෙ‍්‍ර්මසර ඈපාසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=af0812217</link>
    <topic>ජීවිතය සුන්දරයි</topic>
    <author/>
    <content>අවදියෙන් සිටින්න! කුමන්ත‍්‍රණයක් දියත් වෙමින් තිබේඅමතක නොකළ යුතු 2004 සුනාමියරජයක් තම ජනපි‍්‍රයත්වය ගැන නොව රටේ ස්ථාවරත්වය ගැන සිතිය යුතුයිවිභාගාපේක්ෂකයන්ට අසාධාරණයක් නොවන්න කටයුතු යොදනවාරජයේ ආදායම අඩුවුණොත් හැම දෙයක්ම අඩාල වෙනවාආදර්ශ ප‍්‍රශ්න පත‍්‍රවල පිළිතුරු වමාරන ශිෂ්‍ය පරපුර නිර්මාණශීලී ශිෂ්‍යයන් බවට පත් කළ යුතුයිගණිත ගැටලුවට කැකිල්ලේ සිහසුනේ තැබීමතිරසාරව සුරැකිය යුතු අපේ ලොකුම ආහාර ගබඩාව මහ මුහුදමැද පෙරදිග සේවක ගැටලුවලට විසඳුමක් දෙමුමවුබිම වෙනුවෙන් කළ සේවාවෙන් යුග පුරුෂයකු වූ වින්සන්ට් චර්චිල්ජීවිතය සුන්දරයිබදු නොමැතිව ආණ්ඩුවකට පැවැත්මක් නොමැතමේ රටේ බොහෝ රසිකයින් වාගේම මාත් මර්වින් පෙරේරාගේ වියෝව ගැන මහත් කනගාටුවටත් කම්පනයටත් පත්වුණා. ඔහු හමුවීමට බොහෝ කලක සිටම ඔහුගේ ගීතවලින් මම මහත් ආශ්වාදයක් ලැබුවා. ඒ ආශ්වාදය මා ලැබුවේ එම ගී තනුවල රහසක් සේ සැඟව තිබූ සෝබර ගතියම දැයි මට අදත් හිතාගන්න බැහැ.ඔහුත් මාත් හමුවූයේ එකම එක දවසයි. මට මතක හැටියට අවුරුදු දහයකටත් පෙරදී වෙන්න ඕනැ. මා මිත‍්‍ර ජානක එක්තරා සී.ඩී. සාප්පුවක් ගැනත් මර්වින් ගැනත් ඒකාලයේ නිතරම කතා කළා.”සුනිල් අයියෙ, මර්වින් පෙරේරා ඔය සීඩී කඩේට නිතරම එනවා. එතැන ඉඳගෙන කට්ටියත් එක්ක අඩියකුත් ගහනවා.”මම හිතන්නෙ මටත් මර්වින් හමුවුණේ ජානක කියන ඒ, සීඩී කඩේ ළඟදී තමයි. කිසිවකුත් හඳුන්වා දෙන්න කලින් අපි දෙන්නාම එකිනෙකා හඳුනාගත්තා.”මාධව, මම හුඟාක් කාලෙක ඉඳන්ම ඔයාට ආදරය කළා. ඔයා ලියන දේවලට ආදරය කළා.””මාත් ඔයාගෙ සිංදුවලටත් ඔයාටත් හුඟාක් කාලෙක ඉඳන්ම ආදරය කළා.”අපි දෙදෙනා බොහෝකලකින් හමුවූ සහෝදරයින් දෙදෙනකු මෙන් එකිනෙකා වැළඳ ගත් අයුරු මට අද වගේ මතකයි.මගේ සිතිවිලි බිඳිමින් දුරකථනය නාද වුණා.”හලෝ””සුනිල් අයියා””ඔව් නංගී”ඉතාම මිහිරි කටහඬක්. ඒත් ඒ හෙඩ් දුකත්, වේදනාවත් ගැබ් වී ඇති බව ඒ මොහොතේම මම තේරුම් ගත්තා. ඇය හඬනවාද කියාත් මට හිතුණා.”අයියේ, මර්වින් පෙරේරාගෙ මරණය ගැන මට හරි දුකයි. ඒ දුක කියන්න කවුරුත් නැති හින්දයි අයියට කතා කළේ”අපි ජීවත්වන මේ ලෝකයේ මෙවැනි දේ කෙසේ වෙනවා දැයි මට හිතාගන්න බැරිවුණා. මම මහත් පුදුමයට පත්වුණා.”ඔයා කතා කරපු එක පුදුමයි නංගි. මාත් මර්වින් ගැන තමයි කල්පනා කරමින් හිටියෙ. මටත් දුකයි. ඒත් බොහොම සුන්දර මිනිහෙක්. දුක්වෙන්න එපා. ජීවිතය ඔහොම තමයි. මම නංගි කවුද කියල ඇහුවට කමක් නැද්ද?””නම අවශ්‍ය නැහැ අයියෙ. මමත් මගේ මහත්තයත් අයියට ආදරෙයි. මම එක දවසක් අයියට කතා කළා.””කොහේ ඉඳලද කතා කරන්නෙ””අයි.ඩී.එච්.වල””හරි හරි, අර ආනන්දය ළඟදි මාව දැකල ඇස්වලට කඳුළු ආවයි කිව්වෙ නංගි නේද?””ඔව් අයියෙ”මට එය මතකයි.”අයියෙ, මගෙ පුතා යන්නෙත් ආනන්දෙට. ඊයෙ ආනන්දෙට යන පුතාලගෙ තාත්තල ටයිකෝට් දාගෙන ඉන්න වෙලාවෙ අයිය ඩෙනිම් කලිසමකුයි ටීෂර්ට් එකකුයි ඇඳගෙන ඉන්නව දැක්කහම මගෙ ඇස්වලට කඳුළු ආව. ඒ කඳුළු ආවෙ අනුකම්පාවකට නෙමෙයි. ආඩම්බරයට. මගෙ මහත්තයත් කොහේ ගියත් අඳින්නෙ අයිය වගේ තමයි. අයියා කවුද කියල දන්න අය දන්නවා.”මා ගැන එහෙම හිතන කෙනකු මොන තරම් සංවේදී අයෙක්ද කියල මට හිතාගන්න පුළුවන්. මර්වින් වැනි අයකුගේ වියෝවෙන් ඒ සංවේදී හදවතට දැනෙන දේත් මට හිතාගන්න පුළුවන්.”මගෙ මහත්තය කිව්ව ඕනැනම් මර්වින්ට අවසන් ගෞරව දක්වන්න එක්කගෙන යන්නම් කියල. ඒත් මම යන්නෙ නැහැ””මාත් යන්නෙ නැහැ. ඒ වගේ සුන්දර මිනිහෙක් ගැන තියෙන අවසාන මතකය එහෙම වෙන්න අවශ්‍ය නැහැ.”ඇයගේ සැමියාත් පුතාත් සමඟ අපේ ගෙදර එන්න කියා ආරාධනා කරමින් මම රිසීවරය ආපසු තැබුවා. එයින් සිදුවූයේ මර්වින් ගැන මතකය යළිත් මගේ හිතට ඇතුල්වීමයි.එදා කළුතර සී.ඩී. සාප්පුව අසලදී හමුවූ මොහොතේ ඔහු මට ආරාධනාවක් කළා.’පුංචි අඩියක් ගහන්නම ඕනෑ”කළුතර තානායමට ගිය අපි බොහෝ දේ කතා කළා.ඔයා කියන වචනය වීසිවී ගොස් මචං, උඹ යන වචන අපි ළඟට එන්න ගියේ සුළු මොහොතයි.”මම උඹ තරම් රැඩිකල් කෙනෙක් නෙවෙයි මාධව, ඒත් මාත් හොඳ වාමාංශිකයෙක් කියල කියන්නෙ ආඩම්බරයෙන්.””මම මොන රැඩිකල් කෙනෙක් වුණත් මචං, ‘මේ නගරය’ සිංදුවට මම හරිම ආසයි. පේරාදණිය විශ්වවිද්‍යාලයට මගේ කිසිම සම්බන්ධයක් තිබුණේ නැහැ. ඒත්, ඒ සිංදුව ඇහෙනකොට මොකක්ද දෙයක් දැනෙනව. හිත වෙනම ලෝකයකට ගෙන යනව.””මගේත් එහෙම දෙයක් නැහැ. සිංදුව ලිව්ව ප්‍රේමකීර්තිගෙත් එහෙම දෙයක් නැහැ. මොන කැම්පස් එකකට ගියත් කොල්ලෝ කෙල්ලෝ ඉල්ලන්නෙම ඔය සිංදුවයි. මාත් ඒ සිංදුවට ආසයි.ඔහු මහ හ¼ඩින් සිනාසෙන්න පටන් ගත්තා.ඇත්තම කියනවා නම් මා තුළ මර්වින් ගැන මෙතරම් ආදරයක් ඔහුගේ ගීතය ද, නැතිනම් ඔහුගේ වාමාංශික අදහස් ද එසේත් නැතිනම් ඔහු ඔමාර් ඛයියාම්ට දැක්වූ අසීමිත ආදරය සහ ගෞරවය ද කියල මට හිතාගන්න බැහැ. එදා කළුතර තානායමේදී ඔහු ඔමාර් ඛයියාම් ගැන බොහෝ දේ කතා කළා.”වයින් වීදුරුව පසෙකින් ඇත.මේ පාළු නිම්නයේමට තනිකමක් නොදැනේඔබ මා අසල සිටින විටඒ පාළු නිම්නයමගේ පාරාදීසයයි”එදා අපි වෙන්වුණේ දුකෙන්. ඒත් සතුට මුසුවූ දුකෙන්.එයින් බොහෝ කලකට පසු, අපේ ගෙය පිටුපස සිටින වික‍්‍රම මාමාගේ ගෙදර තිබූ මංගල උත්සවයකට මාත් ගියා. එහිදී සංගීතය සැපයූ කණ්ඩායමක සිටි උස මහත තරුණ කොල්ලෙක් ගිටාර් එක වයමින් ගී ගැයූ අයුරු මගේ සිත් ගත්තා.මම ආපසු එද්දී කවුදෝ කෑ ගසමින් මා පසුපසින් ආවා.”සුනිල් අයියේ, සුනිල් අයියේ”මම නැවතුන පසු ඔහු මා ළඟට ආවා. ඒ මගේ හිත ගිය තරුණයායි.”සුනිල් අයියෙ, මම මේ බෑන්ඩ් එකට සෙල්ලම් කරනව. අයියව අදයි දැක්කෙ. ඒත් හුඟක් කාලෙක ඉඳන් මම අයියට ආදරෙයි. අයිය ලියන ඒවට ආදරෙයි. මම අමිල. මර්වින් පෙරේරා මගෙ තාත්තා.”මගේ හදවත සතුටින් පිරී ගියා.”මල්ලී උඹේ තාත්ත කිව්වෙත් ඔය දේමයි. මාත් උඹේ තාත්තට ආදරය කරන මිනිහෙක්. දැන් උඹටත් ආදරෙයි.”ඔහු මා වැළඳ ගත්තා.මිනිසකුට අනාගතය කොහොම වුණත් වර්තමානය සම්බන්ධ කරන අතීතයක් තිබෙනවා.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=af0812218</link>
    <topic>බදු නොමැතිව ආණ්ඩුවකට පැවැත්මක් නොමැත</topic>
    <author>සැකැසුම - සුභද්‍රා දේශප‍්‍රිය</author>
    <content>අවදියෙන් සිටින්න! කුමන්ත‍්‍රණයක් දියත් වෙමින් තිබේඅමතක නොකළ යුතු 2004 සුනාමියරජයක් තම ජනපි‍්‍රයත්වය ගැන නොව රටේ ස්ථාවරත්වය ගැන සිතිය යුතුයිවිභාගාපේක්ෂකයන්ට අසාධාරණයක් නොවන්න කටයුතු යොදනවාරජයේ ආදායම අඩුවුණොත් හැම දෙයක්ම අඩාල වෙනවාආදර්ශ ප‍්‍රශ්න පත‍්‍රවල පිළිතුරු වමාරන ශිෂ්‍ය පරපුර නිර්මාණශීලී ශිෂ්‍යයන් බවට පත් කළ යුතුයිගණිත ගැටලුවට කැකිල්ලේ සිහසුනේ තැබීමතිරසාරව සුරැකිය යුතු අපේ ලොකුම ආහාර ගබඩාව මහ මුහුදමැද පෙරදිග සේවක ගැටලුවලට විසඳුමක් දෙමුමවුබිම වෙනුවෙන් කළ සේවාවෙන් යුග පුරුෂයකු වූ වින්සන්ට් චර්චිල්ජීවිතය සුන්දරයිබදු නොමැතිව ආණ්ඩුවකට පැවැත්මක් නොමැතවෙළෙඳ අලෙවි සංවර්ධන සමූපකාර හාපාරිභෝගික සේවා අමාත්‍යබන්දුල ගුණවර්ධනරටක ආණ්ඩුවක් දරන සෑම වියදමක් ම ගෙවිය යුතු වන්නේ ඒ රටේ මහජනතාවයි. එය ආර්ථික විද්‍යානුකූලව කොටස් දෙකකට බෙදිය හැකි ය. එනම් පුනරාවර්තන වියදම සහ ප‍්‍රාග්ධන වියදම යනුවෙනි.යම් රජයක් එදිනෙදා පවත්වාගෙන යාමේ දී දරන වියදමේ ප‍්‍රතිඵලය වියදම දරන කාල පරිච්ඡේදයට පමණක් සීමාවූත් නැවත දැරිය යුතු ස්වභාවයේ වියදම් පුනරාවර්තන වියදම් ලෙස හැඳින්වේ. උදාහරණ ලෙස වේතන, විශ‍්‍රාම වැටුප්, රාජ්‍ය ණය පොලි, සමෘද්ධි සහනාධාර, සුබසාධන වියදම්, පොහොර සහනාධාර යනාදිය මේ ගණයට අයත් වේ.ප‍්‍රාග්ධන වියදම් වූ කලී රටක නිමැවුම පනත නොවැටී පවත්වා ගැනීම සඳහාත් නිමැවුම් වැඩි කිරීමටත් අදාළ වන, නිෂ්පාදන ධාරිතාව පුළුල් කෙරෙන, ප‍්‍රාග්ධන භාණ්ඩ අත්පත්කර ගැනීම්, ගොඩනැංවීම් සහ දිගුකාලීන නඩත්තු කිරිම් වෙනුවෙන් දරන වියදම් වේ. උදාහරණ ලෙස මංමාවත්, විදුලිය ජල ප‍්‍රවාහන ක‍්‍රම, වාරිමාර්ග, හා වෙනත් යටිතල පහසුකම් සංවර්ධනය සඳහා කෙරෙන වියදම් මේ ගණයට අයත් වේ.ලෝකයේ ඕනෑම රටක ආණ්ඩුවකට දේශපාලන පක්ෂ, පාටවල වෙනසකින් තොරව මෙකී වියදම් වර්ග දෙක දැරිය යුතුම ය. ඒ සඳහා ලෝකයේ සෑම ආණ්ඩුවක් ම ආදායම් ලබාගත යුතුය.පුද්ගලයකුට, නිවැසියකුට, ව්‍යාපාරයකට, සමාගමකට, සංස්ථාවකට වියදමක් දැරිය හැකි වන්නේ ආදායමක් ලැබීමෙන් පසුවයි. ගෘහයක එදිනෙදා කටයුතු පවත්වාගෙන යාම සඳහා මෙන් ම ආර්ථික ස්ථාවරයකට පැමිණීම සඳහා වැයවන වියදම දැරීමට ආදායමක් ඉපැයිය යුතු ය.ගෘහයකට ආදායම ලැබෙනුයේ ගෘහයේ සාමාජිකයන් ව්‍යාපාර, රැකියා, දේපළ බදුදීමෙන් ලැබෙන බදු කුලී, රැස් කළ ප‍්‍රාග්ධනයෙන් ලැබෙන බැංකු කුලිය ආදියෙනි. ආදායම අනුව අඩු වැඩි වශයෙන් වියදම් දැරිය හැකියි. එහෙත් කිසිම ගෘහයකට බදු මගින් ආදායමක් නොලැබෙයි.නිවසක්, ව්‍යාපාරික ආයතනයක්, රජය සහ පළාත් පාලන ආයතනවලට වඩා වෙනස් වන්නේ ඒවා දරන සෑම වියදමක් ම මහජනතාවගෙන් බදු වශයෙන් ලබන ආදායම නිසාවෙනි. ආණ්ඩුවක ආදායමෙන් වැඩිම ප‍්‍රමාණයක් ලැබෙනුයේ බදුවලිනි.බදු පැනවීම, අයකිරීම හා බදු වැඩි කිරීමේ, වෙනස් කිරීමේ, පූර්ණ බලය රජයකට හිමිවේ. මේ බලය ආණ්ඩුවකට ලබාදී ඇත්තේ උත්තරීතර පාර්ලිමේන්තුවයි. පාර්ලිමේන්තුව වූ කලි ව්‍යවස්ථාදායකයයි.නීති සම්පාදනය කිරීම සිදු කෙරෙනුයේ පාර්ලිමේන්තුවෙනි. බදු වූ කලි රජයකට ඇති සුවිශේෂි වූ අධිකාරි බලය යටතේ අය කරනු ලබන කිසිවකුටත් පැහැර හැරිය නොහැකි අනිවාර්යය ගෙවීමකි.රාජ්‍ය අය බදු පිළිබඳ පොදු නිර්වචනය වන්නේ රජයක් නැතහොත් ආණ්ඩුවක් විසින් රටක වෙසෙන ජනතාවගේ සහ ඒ රටේ ආදායම් උපදවන විදේශිකයන් ගෙන් පොදුවේ සලස්වන්නා වූ සේවා වෙනුවෙන් අයකරගනු ලබන ඔවුන්ගේ පෞද්ගලික ප‍්‍රතිලාභ වේ. එය පැහැර හැරිය නොහැකි අනිවාර්යය ගෙවීමකි. මේ නිර්වචනය අනුව ව්‍යවස්ථාදායකය විසින් පනවනු හා වෙනස් කරනු ලබන බද්ද සමාජයට සලස්වන්නා වූ පොදු සේවා වෙනුවෙන් අය කරගනු ලබයි.ලෝකයේ බොහෝ රටවල භාණ්ඩ හා සේවා මත පනවන බදුවලින් වැඩි ප‍්‍රමාණයක් අය කර ගනු ලබයි. නිදසුන් ලෙස ඛනිජ තෙල්, මත්ද්‍රව්‍ය, සිගරැට් දුම්කොළ, මෝටර් රථ සඳහා අය කරනු ලබන බදු ගත හැකි ය.එම රටවල්වල ව්‍යවස්ථාදායකය විසින් පනවනු ලබන නීති රිති අනුව මහජනතාවගෙන් අය කරන්නා වූ බදු ප‍්‍රමාණය 1% සිට 500% දක්වා වෙනස් විය හැකියි. උදාහරණ ලෙස දියුණු රටවල රජයේ ආදායමෙන් වැඩි ප‍්‍රමාණයක් අයකර ගනු ලබන්නේ පුද්ගලයන්ගේ ආදායම් සහ ලාභය මත පනවනු ලබන සෘජු බදුවලිනි.ඔස්ටේ‍්‍රලියාවේ 65% ද, ඇමෙරිකා එක්සත් ජනපදයේ 57% ද, එක්සත් රාජධානියේ 39 ද, තායිලන්තයේ 36 ද, සිංගප්පූරුවේ 30% ද සෘජු බදු වශයෙන් උපයා අය කරනු ලැබේ.එහෙත් සංවර්ධන වෙමින් පවතින රටවල් බොහොමයක රාජ්‍ය ආදායමෙන් වැඩිම බදු ප‍්‍රමාණයක් උපයා ගනු ලබන්නේ ඛනිජ තෙල්, මත්වැටි, මත්ද්‍රව්‍ය, දුම්කොළ හා වෙනත් භාණ්ඩ සේවා මත පනවන බදුවලිනි. මේ රටවල අඩු සංවර්ධන මට්ටමක් පවතින නිසා දියුණු රටවල මෙන් සෘජු බදු අයකර ගැනීම අසීරු ය.බංග්ලාදේශයේ සෘජු බදුවලින් ලැබෙන ආදායම 12% කි. පකිස්ථානයේ 20% කි. ශ‍්‍රී ලංකාවේ සෘජු බදු ලෙස ලැබෙන්නේ 16% කි. සෘජු බදු ආදායම පහළ මට්ටමක ඇති රටක එය ඉහළ නංවාගත හැක්කේ ධන උපායන මාර්ග ඇති ධනපති පන්තියට සහ ධනපතියන් වෙත වැඩි බදු මුදලක් පැනවීමෙන් සහ සෘජු බදු ගෙවන නමුත් නොගෙවා සිටින අතිවිශාල පිරිස ආදායම් බදු දැලට හසුකර ගැනීමෙනි.මහා පරිමාණික සමාගම් ව්‍යාපාර සහ ධනපතින්ට බදු පනවන කල ඔවුන් ආයෝජනය අතහැර කර්මාන්ත, ව්‍යාපාර කිරීමෙන් සහ වෙනත් රටවලට යෑම නිසාවෙන් සමහර ආණ්ඩු දැඩි ප‍්‍රවේශම්කාර පිළිවෙතක් අනුගමනය කරයි. ආණ්ඩුවකට බදු නොමැතිව පැවැත්මක් නැත. නිදසුනක් ලෙස වරිපනම් බදුවලින් පැවැතෙන ප‍්‍රාදේශීය සභා මඟින් බල ප‍්‍රදේශයේ ජනතාවගේ සුබසාධනය සිදුකරනු ලබන්නේ තම බල ප‍්‍රදේශයේ වරිපනම් එකතු කිරීමෙනි.යම් යම් හේතු මත වරිපනම් එකතු නොකිරීමෙන් ප‍්‍රදේශයේ ජනතාවගේ සමස්ත ජීවන තත්ත්වය පහත වැටෙයි. කුඩාම පරිපාලන ඒකකය වන ප‍්‍රාදේශීය සභාවල මෙවැනි තත්ත්වයන් උද්ගත වී තිබේ. දැවැන්ත රටක බදු පිළිබඳ තීන්දු ගැනීමේදී හුදු දේශපාලන ජනප‍්‍රියත්වය නොව තමන් ගේ රට හා රටේ ජනතාවගේ වැඩි අවශ්‍යතාව වෙනුවෙන් ඇතැම් විට ජනප‍්‍රිය නොවන තීන්දු ගැනීමට රජයනට සිදු වනු ඇත.අවුරුදු 30 පසු ඇති වූ ලෝක ආහාර අර්බුදය හමුවේ රජය ජනතාවට සහන සැලැසීම සඳහා විවිධ බදු වර්ග රාශියක් ඉවත් කොට තනි බද්දක් පැනවීම සඳහා විශේෂ වෙළෙඳ භාණ්ඩ පනත යනුවෙන් පනතක් පාර්ලිමේන්තුවට ඉදිරිපත් කළ අතර බදු අඩු කිරීමට ඉදිරිපත් කළ එම පනතට විරුද්ධව ෂපක්ෂයත් ජනතා විමුක්ති පෙරමුණත් දෙමළ සන්ධානයත් විරුද්ධ විය.ව්‍යවස්ථාදායකය වන පාර්ලිමේන්තුව අත්‍යවශ්‍ය භාණ්ඩවල බදු අඩු කරන විට විපක්ෂය පාර්ලිමේන්තුවෙන් බැහැරව බදු අඩු කිරීමේ වෙනත් ක‍්‍රමවේදයකට යන්නේ නම් එය කිසිම ආර්ථික විශේෂඥයකුට විග‍්‍රහ කළ නොහැකි අද්භූත තත්ත්වයක් බව ප‍්‍රකාශ කළ යුතුය.සැකැසුම - සුභද්‍රා දේශප‍්‍රිය</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=av0812216</link>
    <topic>රිදී තිරයට ආ සමනළිය කි‍්‍රෂානි</topic>
    <author>ජයමිණි</author>
    <content>කවරයේ කතාවඔටුනු නොපළන් රජ කුමරා චාල්ස් 60 වැනි වියටරුක්මණී දේවිය පිළිබඳ මගේ මතකය දිග හැරෙන්නේ අවුරුදු හයේ ඉඳන්‘මැජික්ෂාන් 2008’ සමඟ රට වටා යන පාලිතයොවුන් පෙ‍්‍ර්මය ගැන කියන ‘නිල් දිය යහන’ ‘රටේ’ගේ සැලෝලයිඩ් සිහිනයගුවන් විදුලියේ සුජීවට මුල්වරට සම්මානයක්මොකද කරන්නේ ඉක්මනට ඩොක්ටර් කෙනකුට පෙන්නමු (රසදුන නව කථාව)ශාරුක් ඛාන්ට මැලේසියාවේ පත්තර හරසරලොකුම හොඳමකොහොමද තොරතුරුඅම්මා නැති වුණාට පස්සෙ තාත්තා අපට වඩාත් ළංවුණා‘මා ළඟට වී’ගයන නාත් බණ්ඩාරවිජය - දේවිකා තැනූ ‘ආදර මන්දිරේ’අසිරිමත් නත්තලට මැවූ ‘හිම ලෝකය’කඳු වළල්ලෙන් වට වූ සුන්දර පරිසරය කුකුළේ ගඟරූ විසිතුරුරිදී තිරය සරසන්නට පැමිණි මේ සමනළිය නමින් කි‍්‍රෂානි අලංකි පෙරේරා. නමින් කියනවටත් වඩා බොහෝ දෙනෙක් ඇය හඳුන්වන්නේ, මේ දිනවල දිවයින පුරා තිරගත වන, “ආදරයේ නාමයෙන්” (Feel my love) චිත‍්‍රපටයේ “දුලීකා” එහෙමත් නැත්නම් සිරස රූපවාහිනියේ විකාශය වූ “දෙහදක් ආදරෙන්” ටෙලි නාට්‍යයේ “නුෂාරා” යන නමින්.”අලංකි” අද බොහෝ පෙ‍්‍ර්ක්‍ෂකයින් අතර ජනපි‍්‍රයයි. රංගනයට ඒමට සිහින මැවූ පෙරුම් පිරුව අතීතයකුයි ඇයට තියෙන්නේ. ඒ කාලයේ සන්ලයිට්, ෆැන්ටා, ඩයලොග් වැනි වෙළෙඳ දැන්වීම් රාශියක් තුළින් ඇගේ සොඳුරු රුව පෙ‍්‍ර්ක්‍ෂකයින්ට සමීප වුණා.”මම වෙළෙඳ දැන්වීම් නිරූපණ කලාවට පසුගිය කාලය පුරාම හිත යෙදෙවුවා. ඔය අතර ගායක ඉරාජ් වීරරත්න ගයන “සුරඟන කිරිල්ලී” ගීතයේ විෂුවල්ස් (දෘශ්‍ය රචනා) සඳහාත් පෙනී හිටියා. මේ යොමුවීම නිසා හිතුවටත් වඩා ඉක්මනින් නිළියක් විදිහට පෙ‍්‍ර්ක්‍ෂකයින් අතරට ඒමට හැකිවුණා.”ඇත්තටම ආදරයේ නාමයෙන්” චිත‍්‍රපටයේ දුලීකාගේ චරිතය මම කළේ හරිම සතුටකින්. “දුලීකා” අවංක ගතිගුණ තියෙන එඩිතර කෙල්ලක්. මට මේ චරිතයෙන් සමාජයට හොඳ ආදර්ශයක් ලබා දෙන්න හැකිවී තිබෙනවා. ඒ ගැන සතුටුයි.තවම මට අවුරුදු 21 යි. රංගනයෙන් දිගු දුරක් යන්න බලාපොරොත්තු වෙනවා.”අලංකිගේ හිතේ ලොකු බලාපොරොත්තුවක්.කොළඹ, බොරැල්ල උපන් අලංකි අකුරු කළේ, කොළඹ ජාත්‍යන්තර විද්‍යාලයෙන්. පවුලේ ඉන්න එකම දැරිවිය ඇය.ඇගේ දෙමාපියන්ගෙන් කලා කටයුතු වලට ලැබෙන නොමඳ සහායත් ඇය සිහිපත් කරනවා. ඉදිරියේදී අධ්‍යාපන කටයුතු වෙනුවෙන් ඇය බෙහෙවින් උනන්දු වේවී.ජයමිණි</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=av0812211</link>
    <topic>ඔටුනු නොපළන් රජ කුමරා චාල්ස්</topic>
    <author>ආතර් උස්මීයගේ</author>
    <content>කවරයේ කතාවඔටුනු නොපළන් රජ කුමරා චාල්ස් 60 වැනි වියටරුක්මණී දේවිය පිළිබඳ මගේ මතකය දිග හැරෙන්නේ අවුරුදු හයේ ඉඳන්‘මැජික්ෂාන් 2008’ සමඟ රට වටා යන පාලිතයොවුන් පෙ‍්‍ර්මය ගැන කියන ‘නිල් දිය යහන’ ‘රටේ’ගේ සැලෝලයිඩ් සිහිනයගුවන් විදුලියේ සුජීවට මුල්වරට සම්මානයක්මොකද කරන්නේ ඉක්මනට ඩොක්ටර් කෙනකුට පෙන්නමු (රසදුන නව කථාව)ශාරුක් ඛාන්ට මැලේසියාවේ පත්තර හරසරලොකුම හොඳමකොහොමද තොරතුරුඅම්මා නැති වුණාට පස්සෙ තාත්තා අපට වඩාත් ළංවුණා‘මා ළඟට වී’ගයන නාත් බණ්ඩාරවිජය - දේවිකා තැනූ ‘ආදර මන්දිරේ’අසිරිමත් නත්තලට මැවූ ‘හිම ලෝකය’කඳු වළල්ලෙන් වට වූ සුන්දර පරිසරය කුකුළේ ගඟරූ විසිතුරුඅනාගතයේ කිසියම් දවසක මහා බි‍්‍රතාන්‍යයේ ඔටුන්න හිමිවිය යුතුව තිබෙන්නේ, චාල්ස් කුමරුටය. පසුගිය දා (නොවැම්බර්) ඔහුට හැට වසරක් සපිරිණි. හැට වසරක් සපිරුණ ද චාල්ස් කුමරුට තවමත් මහා බි‍්‍රතාන්‍යයේ රජකම ලැබී නැත.ඔහුගේ මව වන එළිසබත් මහ රැජින තවමත් ඔහුට රජකම නොදී එහි එල්ලී සිටියි. මේ වන විට අසූ දෙවැනි විය පසුකරමින් සිටින එළිසබත් මහ රැජින විශ‍්‍රාම යා යුතු කාලය පසුකර ඇතත් තවමත් විශ‍්‍රාම ගන්නා බවක් ද පෙනෙන්නට නැත. මේ නිසා ඇය විශ‍්‍රාම යන තෙක් ‘රජකම’ ගැන සිහින දකිමින් සිටීමට චාල්ස් කුමරුට සිදුවී ඇතැයි ඔහුගේ ළඟම හිතවත්තු කියා සිටිති.චාල්ස් කුමරුට රජකම හිමිවීමට තිබුණේ මෙයට අවුරුදු ගණනාවකට ඉහතදීය.එහෙත් දැනට විවාහ වී සිටින කැමිලා සමඟ ඇති කරගත් අනියම් පේ‍්‍රම සම්බන්ධය නිසා චාල්ස්ට රජ ඔටුන්න අහිමි වී ගියේය. ඩයනා කුමරිය සමඟ ඇතිකරගත් ගැටුම ද, ඉන් සිදුවූ දික්කසාදය ද මෙයට තදින්ම බලපෑවේය.මෙම සංසිද්ධීන් මුල්කරගෙන චාල්ස් කුමරුට රජකම නොදී ඔහුගේ පුතා වන, විලියම් කුමරුට (රැජිනගෙ මුණුබුරා) රජ කිරුළ පැළඳ වීමට මහ රැජින තීරණයක් ගෙන සිටින බව ආරංචි මාර්ග සඳහන් කළේය. රජ පෙළපතට අයත් ගැහැනියක නොවන බැවින්, කැමිලා චාල්ස් සමඟ එක්වෙනවා දැකීමට බි‍්‍රතාන්‍ය වැසියෝ ද එකල වැඩි කැමැත්තක් නොදැක්වූහ. මෙම ජනතා විරෝධය ද චාල්ස් ගේ ‘රජකම’ට තදින් ම බලපෑවේය.‘The Times’  සහ  ‘The Sunday Telegraph’ යන පුවත්පත්වල හිටපු මාධ්‍යවේදියකු වන කි‍්‍රස්ටෝපර් විල්සන්, චාල්ස් කුමරු ගේ ජීවිතය අළලා ග‍්‍රන්ථ කීපයක් ම සම්පාදනය කළ ලේඛකයෙකි. බොහෝ කලක් චාල්ස් ඇසුරු කිරීම නිසා ඔහු චාල්ස් කුමරු ගේ පෞද්ගලික ජීවිතයේ බොහෝ දේ දැන සිටියේය. චාල්ස් කුමරු කලක් ඩයනා කුමරිය සමඟ ගැටුම් ඇතිකර ගැනීම නිසා මංමුළා වී සිටිය බවද කි‍්‍රස්ටෝපර් සඳහන් කරයි. ඔහු කෝපයෙන් සහ අසහනයෙන් පෙළුණු කාලයක් තිබුණ බව ද කි‍්‍රස්ටෝපර් කියා සිටියි.“විවාහ ජිවිතය අවුල්කර ගත් චාල්ස් මෙයින් ඔහුගේ ම ප‍්‍රතිරූපයට මඩගසා ගත්තා. ලැබීමට තිබුණු රජකම නැතිවුණේ ඒ නිසයි.”අවුරුදු ගණනාවක්ම මානසික වශයෙන් අනේකවිධි වද වේදනාවලට මුහුණ දුන්නත් ඔහු මේ කාල වකවානුව තුළ ලෝකයා ඉදිරියේ කිසිම ප‍්‍රශ්නයක් නැති විනෝද කාමියෙකු ලෙස පෙනී සිටීමට මහන්සි ගත්තා.” කි‍්‍රස්ටෝපර් කියා සිටියි.ඩයනා කුමරිය ගෙන් දික්කසාද වී කැමිලා සමඟ යළි අලුත් ජීවිතයක් ආරම්භ කළ චාල්ස් කුමරු ඇය සමඟ ගැටුම් නැති විනෝදයෙන් පිරි ජීවිතයක් ගත කිරීමට පුළුවන් වනු ඇතැයි සිතන්නට ඇත. එහෙත් එය සිතුවිල්ලකට පමණක් සිමා වී ඇති බව පවසන කි‍්‍රස්ටෝපර් එහෙත් එම ගැටුම් ලෝකයා ඉදිරියේ දිග නොහැරෙන බව ද සඳහන් කරයි.චාල්ස් කුමරු ගේ මාධ්‍ය ලේකම්වරයකු ලෙස කටයුතු කරන ටොම් කෝබි (Tom Corby) ඔහුට හැට වසරක් පිරීම නිමිත්තෙන් ‘A 60th Birthday Tribute to the Royal Highness - The Prince of Wales’  නමින් ග‍්‍රන්ථයක් පළ කරමින් චාල්ස් කුමරු ගේ පෞද්ගලික ජීවිතයේ රසවත් සිද්ධීන් රැසක් හෙළි කරයි.යොවුන් වියේ පසුවෙද්දී චාල්ස් කුමරු නළුවෙකු ලෙස වේදිකාවට පැමිණියේය. එකල ඔහු හඳුන්වන ලද්දේ  “Prince Charming”  නමිනි. ඉන්පසු ඔහු පෝලෝ කී‍්‍රඩකයකු ලෙස ද, හිම කී‍්‍රඩකයකු ලෙස ද, පැරෂුට් මඟින් බිමට පනින්නකු ලෙස ද, හමුදා, නාවික, සහ ගුවන් නිලධාරියකු ලෙස ද සිය ප‍්‍රතිභාවය දැක්වූ බව කෝබි කියා සිටියි.මෙම කි‍්‍රයාකම් නිසා චාල්ස් ‘Royal Action Man’  නමින් ද හැඳින්විණි. චාල්ස් කුමරුට ස්ථිර රැකියාවක් තිබේ දැයි සමහරු ප‍්‍රශ්න කරති. ඔහු නිරත වී සිටින්නේ කිනම් රාජකාරියකදැයි තවත් පිරිසක් අසති. ස්ථිර රැකියාවක් නැතත් රජගෙදර හා පිටස්තර සිදුවන රාජකීය රාජකාරි බොහෝමයකට සහභාගිවන්නේ චාල්ස් කුමරුය.පසුගිය මාස දොළහ ඇතුළත චාල්ස් කුමරු සහභාගිවූ රාජකාරි කටයුතු ගණන 609 කි. මෙයින් 77 ක් සිදුවූයේ පිටරටවල දීය. මේ අතර රජ පවුලේ ප‍්‍රකාශකයකු වන ටීම් ඕ’ඩොනවන් ප‍්‍රකාශයක් කරමින් චාල්ස් කුමරු 1979 සිට 2007 දක්වා රාජකාරි කටයුතු 13582 කට සහභාගිවී ඇති බව කියා සිටියි. මේ අවුරුද්ද අන්තිම වන විට ඔහු තවත් රාජකාරි කටයුතු 550 කට සහභාගි වනු ඇතැයි ටිම් වැඩිදුරටත් පෙන්වා දෙයි.ජනතාවගෙන් හා රසිකයන් ගෙන් චාල්ස්ට දිනපතා ලැබෙන ලියුම් කන්දරාව ද සුළුපටු නොවේ. එහෙත් මේ හැම ලියමනකටම පෞද්ගලික පිළිතුරක් යැවීමට ඔහුට පුළුවන් කමක් නැත. පසුගිය අවුරුද්දේ ලියුම් 2134 කට ඔහු පිළිතුරු ලීවේය. ඔහු වෙනුවෙන් ඔහුගේ කාර්ය මණ්ඩලය පසුගිය අවුරුද්දේ ලියුම් 10,245 කට පිළිතුරු යැවූ බව කෝබි කියා සිටියි.පාසල් දරුවන්ට හා නැතිබැරි අයට ආධාර කිරීම සඳහා චාල්ස් කුමරු ජාතික අරමුදල නමින් අරමුදලක් ද පිහිටවා ඇත. මෙම අරමුදලට වැඩිම මුදලක් පරිත්‍යාග කර ඇත්තේ චාල්ස් කුමරු විසිනි. මෙයට අවුරුදු දහයකට ඉහත දී මෙම අරමුදලට එකතු වී තිබූ මුදල් ප‍්‍රමාණය පවුම් බිලියන 12 කි.මෙම මුදල මේ වන විට දෙගුණයක් වී ඇතැයි කෝබි පවසයි. මෙම අරමුදල නිසා චාල්ස් කුමරු මේ වන විට තරුණයන් 5,75,000 කට රැකියා සපයා දීමට හැකිවී ඇති බව ද වාර්තා වෙයි.හැට වසරකට පා තබා සිටින චාල්ස් කුමරු තවමත් හිරු නොබසින අධිරාජ්‍යයේ රජකම ගැන සිහින දකිමින් සිටියි. එහෙත් එම සිහිනය සැබෑ වේ ද නැද්ද යන්න ගැන කිව හැක්කේ ඔහුගේ මව එළිසබත් මහ රැජින විසින් ගන්නා තීන්දු හා තීරණ මතය.ආතර් උස්මීයගේ</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=av0812212</link>
    <topic>රුක්මණී දේවිය පිළිබඳ මගේ මතකය දිග හැරෙන්නේ</topic>
    <author>- ජයමිණි අත්තනායක</author>
    <content>කවරයේ කතාවඔටුනු නොපළන් රජ කුමරා චාල්ස් 60 වැනි වියටරුක්මණී දේවිය පිළිබඳ මගේ මතකය දිග හැරෙන්නේ අවුරුදු හයේ ඉඳන්‘මැජික්ෂාන් 2008’ සමඟ රට වටා යන පාලිතයොවුන් පෙ‍්‍ර්මය ගැන කියන ‘නිල් දිය යහන’ ‘රටේ’ගේ සැලෝලයිඩ් සිහිනයගුවන් විදුලියේ සුජීවට මුල්වරට සම්මානයක්මොකද කරන්නේ ඉක්මනට ඩොක්ටර් කෙනකුට පෙන්නමු (රසදුන නව කථාව)ශාරුක් ඛාන්ට මැලේසියාවේ පත්තර හරසරලොකුම හොඳමකොහොමද තොරතුරුඅම්මා නැති වුණාට පස්සෙ තාත්තා අපට වඩාත් ළංවුණා‘මා ළඟට වී’ගයන නාත් බණ්ඩාරවිජය - දේවිකා තැනූ ‘ආදර මන්දිරේ’අසිරිමත් නත්තලට මැවූ ‘හිම ලෝකය’කඳු වළල්ලෙන් වට වූ සුන්දර පරිසරය කුකුළේ ගඟරූ විසිතුරුඒ.ඩී. රංජිත් කුමාරනිළියක් ගායිකාවක් විදිහට කුඩා අවධියේ පටන් ම ඔහු ‘රුක්මණී දේවියට දැඩි ඇල්මක් දැක්වීය. පුවත්පත් වල පළවූ ඇගේ පින්තූර මෙන්ම ගීත ද එක් රැස් කිරීම ඒ නිසා ම ඔහුට විනෝදය සතුට ගෙන දෙන කාරණාවක් විය. ඔහුගේ මව ද මේ කටයුත්තට සහාය වූයේ රුක්මණී දේවි ඇයගේත් නොමඳ ආදරයට පාත‍්‍රවීම නිසා ය.ඔහු ඇගේ රූපය මුලින් ම දුටුවේ අවුරුදු 6 ක් තරම් වූ කොලු ගැටයෙක් ව සිටිය දී ය. ඒ 1953 දී ය. එවක ඔහු ‘කැළෑ හඳ’ චිත‍්‍රපටය නැරැඹීමට තම මව හා පියා සමඟ ‘එල්ෆින්ස්ටන් රඟහල වෙත ගියේ ය.එහි එක් ජවනිකාවක් ඔහුගේ මතකයෙන් කිසිසේත් ඈත් නොවේ. එය “කැළෑ හඳ’ චිත‍්‍රපටයේ මාලනී ලෙස රඟපෑ රුක්මනී සිය දිවි හානි කරගන්නා අනුවේදනීය ජවනිකාවයි.එය නැරැඹූ ඔහුගේ මව ඉකිගසා හඬන්නට පටන් ගත්තාය. අම්මා ගේ අතේ එල්ලී ඔහු ද හඬන්නට පටන් ගත්තේ ය. ඒ සංවේදී අවස්ථාව එදා මෙන් ම අදටත් ඔහුගේ මතකයේ රැඳී ඇත.තම මෑණියන් ‘රුක්මනී දේවියට කොතරම්, ප‍්‍රිය කළා ද යත් ඈ මැසූ සාරි හැට්ට වලට ද යොදා ගනු ලැබුයේ ‘රුක්මනී දේවි’ චිත‍්‍රපටවල අඳින ලද සාරි, හැට්ට හා විලාසිතාවන් ය.තවත් එවන් මතකයන් බොහොමයක් ඔහු සතුවේ. වරක් ඔහු තම මවුපියන් පවුලේ අය සමඟ ‘අඟුරුකාරමුල්ලේ’ පන්සලට ගිය සැටිත් ඒ පන්සල අසල පිහිටි ‘ජයරුක්’ නිවහනේ දී රුක්මනී දේවිය තම ජීවිතයේ මුල් වරට සියැ’සින් දැකබලා ගත් ආකාරයත් ඒ අතර ප‍්‍රධානය.“රුක්මනී දේවිය පිළිබඳව ඔහුගේ ඇල්ම උනන්දුව කොතරම් වීද කිවහොත් ඔහු කොළඹ ආනන්දයේ උසස් පෙළට පෙනී සිටි කාලයේ දීම රන්ජිත් ලාල් නම් මිතුරා ප‍්‍රධාන පිරිස සමඟ එක්ව කළ ‘නිමි වළල්ල’ (පාසල් ශිෂ්‍යයන් එක්ව කළ පළමු චිත‍්‍රපටය) චිත‍්‍රපටයේ ප‍්‍රධාන නිළිය හැටියට යෝජනා කළේ ද රුක්මනී දේවිය.ඔහු අද ‘රසඳුනට’ විත් එවන් මතකයන් බොහොමයක් අප ඉදිරියේ තබයි.මේ ඒ. ඩී. රන්ජිත් කුමාරය මාධ්‍යය ලෝකයේ කවුරුත් ඔහු හොඳින් දැන හඳුනයි.ග‍්‍රන්ථ කතුවරයෙකු, මාධ්‍ය වේදියෙකු, සිනමා පුවත් කතුවරයෙකු, පිට කවර නිර්මාණ ශිල්පියෙකු ලෙසින් ඔහු කවදත් කාලීන දෑ නිර්මාණශීලීව පාඨකයා හමුවේ තබන්නෙකි.මා ඉහත පූර්විකාව තබන ලද්දේ වසර 40 ක පමණ වන ඔහුගේ මාධ්‍යය ජීවිතයෙහි පාඨකයා හමුවට, ගෙන ඒමට වෙර දැරූ අගනා කෘතියක් හඳුන්වා දීම පිණිස ය.රුක්මනී දේවිය පිළිබඳව ඔහු සිතේ බලපැවැත්වූ මේ උන්මාදයට පින් සිදුවන්නට එසේ ‘රුක්මනී දේවි යුගයක ස්වර්ණ ගීතය’ ඇතුළත් රුක්මනී දේවි ලියූ ‘මගේ ජීවිත විත්ති’ යන කෘතීය පසුගියදා, කලාකරුවන් පිරිවරා ‘ටවර් හෝල් රඟහල’ පදනමේ දී දොරට වැඩිණි.මේ කටයුත්ත ඔහු සිදු කෙළේ රුක්මණී දේවියගේ 30 වන ගුණානුස්මරණ උලෙළට සමගාමීවය.මේ ග‍්‍රන්ථ පිළිබඳව ඒඩී රංජිත් කුමාරයන් පැවැසුවේ මේ අයුරිනි.“අවුරුදු 40 කට නොඅඩු මා සැරි සැරූ පුවත්පත් මාධ්‍ය ලෝකයේදී මට හමුවූ ශ්‍රේෂ්ඨතම කලාකාරිනිය ඇයයි. හෙළ සිනමාවේ රාජිනියක විදිහටත්, ගීත කෝකිලාවක විදිහටත් ඈ කළ මෙහෙය ඉතා විශිෂ්ටයි. ඇය ස්වෝත්සාහයෙන් ම ඉදිරියට පැමිණි කෙනෙක්. මුල් යුගයේ දී වැඩිම චිත‍්‍රපට ගණනක රංගනයෙන් හා ගායනයෙන් දායක වූ ඇයගේ හැකියාව තක්සේරු කළ නොහැකි ය. ගායිකාවක්විදිහට ඈ ගැයූ ගීත අද පවා ඇහෙද්දී මොහොතක් පාසා ඒ සිතුවිලි අලුත් වෙනවා නේද?ඊටත් වඩා පාඨකයින් දැනුවත් කරන කාරණා කීපයක් ම මම මේ කෘතිවලින් දක්වනවා.එනම් සිංහල සිනමාවේ කතා නාද සිනමාවේ පළමු නිළිය හා පළමුවෙනි පසුබිම ගායිකාව වෙන්නේත් රුක්මනී දේවියයි. ඒ වගේ ම සිංහල සිනමාවේ, පළමු වරට ද්විත්ව චරිත නිරූපණය කළ පළමු නිළියත් ඇයයි. (උමතු විශ්වාසය)අනෙක් දේ හෙළ සිනමාවේ ජනප‍්‍රිය චිත‍්‍රපට නිළිය විදිහටත් දක්ෂතම නිළිය හැටියටත් (දීප ශිඛා සම්මානය) මුල් වරට සම්මානයට පාත‍්‍ර වූයේ ද ඇයයි. ‘ජීවිත කතාව‘ ලියූ (තමා විසින් ම) එකම ගායිකාව, එකම නිළිය හැටියටත් ඇය අපට සුවිශේෂයි. ඊළඟට ලාංකිකයෙකු නිෂ්පාදනය කළ පළමු ද්‍රවිඩ චිත‍්‍රපටය වූ ‘ කුසුම ලතා’ හි ප‍්‍රධාන නිළිය ලෙස තැබූ වාර්තාවත් ඇය සතුයි.මේ කෘතිය මම සලකන්නේ මගේ නිර්මාණ දිවියේ දී කළ, අනගි මෙහෙයක් හැටියට.සිංහල සිනමාවේ පැරණි ම ඉතිහාසය සොයා ගෙන ඒ තොරතුරු නිවැරදිව ඉදිරිපත් කිරීම මහත්වූ දුෂ්කර කටයුත්තක්. ‘සරසවිය’ කර්තෘ මණ්ඩලයට බැඳුණ දා පටන් සරසවිය කර්තෘවරයා හැටියට කටයුතු කළ අවස්ථාව දක්වාම, සිනමාව පිළිබඳව පැරණි තොරතුරු සොයා යාමේ දුෂ්කර කටයුත්ත සිදු කළා. මගෙන් පසු මේ කාර්ය භාරය කරගෙන යන්නට, සිනමාවට ලැදි පුතෙක් මට සිටීම හිතට හයියක්. ඔහු නුවන් නයනජිත් කුමාර.ඒ වගේ ම, සිංහල සිනමාවේ ඉතිහාසය විකෘති කරමින් සිටින පිරිසක් ද අද ඉන්නවා. ඒ නිසා ඉතාම නිවැරදි තොරතුරු පාඨකයින්ට ලබාදීමේ වෑයමක් හැටියටයි මේ කෘතිය මම පාඨකයන්ට හඳුන්වා දෙනු ලබන්නේ.කාලයේ වැලිතලාවෙන් වැසී ගිය ඇතැම් සත්‍ය තොරතුරු, පර්යේෂකයින්ගේ අලුත් මත නිසා වෙනස් වෙනවා. ඒක ස්වභාවයක්. ඒක අපි නිවැරදි කළ යුතුයි.“රුක්මනී දේවි ලියපු “මගේ ජීවිත විත්ති” ඇය විසින් ම ලියා තැබූ සටහන්, තොරතුරුද මීට ඇතුළත් වෙලා තියෙනවා. නිළියක් හැටියට එළිදැක්වූ ප‍්‍රථම චරිතාපදානය මෙය.මීට පෙර මේ කෘතිය රුක්මනී දේවිය වෙනුවෙන් ලීවේ කරුණාසේන ජයලත්. ඒ 1956 වසරේදී ය. ඒක ඓතිහාසික ග‍්‍රන්ථයක්. ඉතා පැරණි කෘතිය නිසා එය නව පරපුරට පරිශීලනය කිරීමේ අවස්ථාව මඟ හැරිලා.වැදගත් තොරතුරු රැසකින් යුත් ඒ කෘතිය, අලුත් ආකාරයෙන් මේ ලෙස පළ කරන්න මා සිතුවා. ඒ සඳහා මට, සිනමාස් සමාගමේ වර්තමාන අධිපති, ජී. පද්ම රාජ් හා කරුණාසේන ජයලත් ගේ පුත් ධම්මික ජයලත් යන මහත්වරුන් අවසර ලබාදුන්නා.Copy Table  කෘතියක් හැටියට ‘රුක්මනී දේවි යුගයක ස්වර්ණ ගීතය එළි දකින්නේ. එහි දුර්ලභ ගණයේ ඡායාරූප, ලිපි, තොරතුරු රැසක් අන්තර්ගතයි.මේ කෘතියෙන් සිංහල සිනමාවේ මුල් අවධිය, ඇය පිවිසි සිනමා යුගයේ, තොරතුරු ග‍්‍රැමෆෝන් යුගය, මිනර්වා යුගය ඇය වටා සිටි දැවැන්ත ප‍්‍රතිරූප කවුද? වැනි තොරතුරු සමඟ සිනමාවේ වංශ කතාව කැටිවෙලා තියෙනවා. අවුරුදු 10, 15 ක් පර්යේෂණය කරලා එකතු කරගත්ත, තොරතුරු එක්ක පින්තූූර 350 ක් පමණ මෙහි ඇතුලත් වෙලා තිබෙනවා.සිනමා ලේඛකයෙකු හැටියට ඔබ කළ දෑ පිළිබඳ තෘප්තිමත් ද?1969 සිට 1995 දක්වා සරසවිය පුවත්පතේ, ඉඳන් දිගු කාලයක් ම, එහි කටයුතු කරපු ලේඛකයෙක් හැටියට මං ගොඩක් සතුටු වෙනවා.ඒ ආ ගමන් සරසවි කර්තෘ ධූරය ද හෙබවූවා. ඒ අතරතුර ‘සරසවිය’ සම්මාන උලෙළ සංවිධානය කළා. අදටත් සුමති ටෙලි සම්මාන උලෙළ සංවිධානය කරනවා. මා ලැබූ ඉහළම, ඇගයීම තමා 2007 පැවැත්වූ සරසවි සම්මාන උලෙළේදීම රණපාල බෝධිනාගොඩ අනුස්මරණ සිනමා සාහිත්‍ය සම්මානය” ලැබීම. මේ තමා මගේ ජීවිතේ ලැබූ වටිනාම සම්මානය. ආයි කිසිම සම්මානයක් නොලැබුණත් මට දුකක් නෑ.”- ජයමිණි අත්තනායක</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=av0812213</link>
    <topic>‘මැජික්ෂාන් 2008’ සමඟ රට වටා යන පාලිත</topic>
    <author/>
    <content>කවරයේ කතාවඔටුනු නොපළන් රජ කුමරා චාල්ස් 60 වැනි වියටරුක්මණී දේවිය පිළිබඳ මගේ මතකය දිග හැරෙන්නේ අවුරුදු හයේ ඉඳන්‘මැජික්ෂාන් 2008’ සමඟ රට වටා යන පාලිතයොවුන් පෙ‍්‍ර්මය ගැන කියන ‘නිල් දිය යහන’ ‘රටේ’ගේ සැලෝලයිඩ් සිහිනයගුවන් විදුලියේ සුජීවට මුල්වරට සම්මානයක්මොකද කරන්නේ ඉක්මනට ඩොක්ටර් කෙනකුට පෙන්නමු (රසදුන නව කථාව)ශාරුක් ඛාන්ට මැලේසියාවේ පත්තර හරසරලොකුම හොඳමකොහොමද තොරතුරුඅම්මා නැති වුණාට පස්සෙ තාත්තා අපට වඩාත් ළංවුණා‘මා ළඟට වී’ගයන නාත් බණ්ඩාරවිජය - දේවිකා තැනූ ‘ආදර මන්දිරේ’අසිරිමත් නත්තලට මැවූ ‘හිම ලෝකය’කඳු වළල්ලෙන් වට වූ සුන්දර පරිසරය කුකුළේ ගඟරූ විසිතුරු‘මැජික්’ යන වචනය කන වැටුණු සැණින් බොහෝ දෙනෙක් සිතන්නේ මායාවක්, එහෙමත් නැත්නම් අදෘශ්‍යමාන බලවේගයක් උපයෝගී කරගෙන පෙන්වන විජ්ජාවක් ලෙසයි. එහෙමත් නැත්නම් ගුප්ත දෙයක් ලෙසයි.මෙහිදී ඇත්තටම සිදුවන්නේ මේ කි‍්‍රයාවන් දෙස බලා සිටින පෙ‍්‍ර්ක්ෂකයාගේ ඇස්වලින් අදහාගත නොහැකි දෙයක් සිදුවීමයි.අප මේ කතා බහ කරන්නේ එවන් විශ්මිත මැජික් ශූරයෙකු වන පානදුරේ කෙසෙල්වත්තේ පාලිත ප‍්‍රනාන්දු පිළිබඳවයි.දෙස් විදෙස් සුපතළ ප‍්‍රවීණතම මැජික් ශිල්පියෙකු වන පාලිත 2006 වසරේ ‘කලා විභූෂණ’ සම්මානයෙන් පිදුම් ලැබූ ශිල්පියෙකි.1978 දී ලංකාවේ දක්ෂ මැජික් ශූරයෙකු වූ සිය මාමා වන පානිල් ද මැල් මහතාගේ ‘ඩිමෙලෝ ඇන්ඩ් ලානි’ නම් මැජික් කණ්ඩායමේ සහායෙකු ලෙස මුලින් ම පාලිත මැජික් ක්ෂේත‍්‍රයට පිවිසුණේ ය.පාලිත ප‍්‍රථම වතාවට තම මැජික් සංදර්ශනය පැවැත්වූයේ 1996 වසරේදී ය. ඉන් අනතුරුව 2000 වර්ෂයේදී මාලදිවයිනේ හා තවත් රටවල් කිහිපයකම සංදර්ශන පවත්වා ඇත. ඔහුගේ පවුල් පසුබිම ද ඔහුට මේ ක්ෂේත‍්‍රයේ දිගු ගමනක් යාමට විශාල ශක්තියක් විය. ඒ පාලිතගේ බිරිඳත් මේ ක්ෂේත‍්‍රයටම සම්බන්ධ නිසාවෙනි.ඇය ද 2006 වසරේ ‘කලාකීර්ති’ සම්මානයෙන් පිදුම් ලැබුවාය.ශ‍්‍රී ලංකා මැජික් කවයේ යාවජීව සාමාජිකයෙකු ද වන පාලිත මේ වනවිට ලබා ඇති කුසලතා අතර 1998 ලින්ඩන් ද අල්විස් අභියෝගතා කුසලානය ද, දෑත් හුරුවෙන් පෙන්වන මැජික් සඳහා සමස්ත ලංකා කුසලානය ද ඇතුළත් ය. ඊට අමතරව 2000 සහ 2004 වර්ෂවල ශ‍්‍රී ලංකා මැජික අනුශූරතාවය දිනා ගැනීමට ද ඔහු වාසනාවන්ත විය.මේ වනවිට මැජික් සංදර්ශන පන්සියකට අධික සංඛ්‍යාවක් පෙන්වා ඇති පාලිත තමා විසින් ම ගොඩනගාගත් මැජික් අංග අතර කාන්තාවකගේ හැඳ සිටි ගවුම පාට තුනකට හැරවීම විශේෂ දර්ශනයක් ලෙස කාගේත් විශ්මයට හේතු විය.උපාලි පුවත්පත් සමාගමේ ආරම්භයේ සිටම පරිගණක කි‍්‍රයාකරුවෙකු ලෙස සේවය කරන පාලිත ‘මැජික්ෂාන්’ නමැති අන්වර්ථ නාමයෙන් ප‍්‍රසිද්ධියට පත්ව සිටී.මැජික් කලාව ප‍්‍රචාරක මාධ්‍යයක් ලෙස භාවිතා කරන පාලිත ඇමරිකාව, එංගලන්තය වැනි රටවල නිෂ්පාදන භාණ්ඩයන් මැජික් වලින් මවා පෙන්වීමට ද මහත් හපනෙකි.සංචාරක හෝටල්වල, ළමා නිවාස, යුද හමුදා, ආයතනවල, උපන් දින සාද, පන්සල්, පල්ලිවල හා වෙනත් සුභ සාධන ආයතනවල සංදර්ශන පවත්වනු ලබන පාලිතට ජීවිත රඟමඬලේ මෙන් ම මැජික් කලා ක්ෂේත‍්‍රයේ ද පාලිතගේ සෙවනැල්ල මෙන් සිටින ඔහුගේ ආදරණීය බිරිඳ වන ධාවනී කුරේ සහ දරු දෙදෙනා ද සමඟ එක්ව දිවයිනේ නොයෙක් ප‍්‍රදේශවල කණ්ඩායම් සංදර්ශන පවත්වයි.මැජික් සංදර්ශන ක්ෂේත‍්‍රයේ දිගු ගමනක් යාමට සීරුවෙන් සිටින පාලිත සමඟ 038 - 229917 යන දුරකථනයෙන් හෝ නො. 1/3, ශ‍්‍රියා මාවත, කෙසෙල්වත්ත, පානදුර යන ලිපිනයෙන් ඔබටත් සම්බන්ධවීමට පුළුවන.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=av0812214</link>
    <topic>යොවුන් පෙ‍්‍ර්මය ගැන කියන ‘නිල් දිය යහන’</topic>
    <author>- වසන්ත ජයසිංහ ආරච්චිගේ</author>
    <content>කවරයේ කතාවඔටුනු නොපළන් රජ කුමරා චාල්ස් 60 වැනි වියටරුක්මණී දේවිය පිළිබඳ මගේ මතකය දිග හැරෙන්නේ අවුරුදු හයේ ඉඳන්‘මැජික්ෂාන් 2008’ සමඟ රට වටා යන පාලිතයොවුන් පෙ‍්‍ර්මය ගැන කියන ‘නිල් දිය යහන’ ‘රටේ’ගේ සැලෝලයිඩ් සිහිනයගුවන් විදුලියේ සුජීවට මුල්වරට සම්මානයක්මොකද කරන්නේ ඉක්මනට ඩොක්ටර් කෙනකුට පෙන්නමු (රසදුන නව කථාව)ශාරුක් ඛාන්ට මැලේසියාවේ පත්තර හරසරලොකුම හොඳමකොහොමද තොරතුරුඅම්මා නැති වුණාට පස්සෙ තාත්තා අපට වඩාත් ළංවුණා‘මා ළඟට වී’ගයන නාත් බණ්ඩාරවිජය - දේවිකා තැනූ ‘ආදර මන්දිරේ’අසිරිමත් නත්තලට මැවූ ‘හිම ලෝකය’කඳු වළල්ලෙන් වට වූ සුන්දර පරිසරය කුකුළේ ගඟරූ විසිතුරුවෙනදා අප ඔහු හඳුනන්නේ ටෙලිනාට්‍ය අධ්‍යක්ෂවරයකු විදිහට. ඔබට මතක නම් ‘දෑකැති මුවහත, දොළොස්මහේ අපි, බෝගල සවුන්දිරිස්,’ මෙන්ම තවමත් ඔහු අතින් නිමවෙන ‘සිත නිවන කතා’ ටෙලි නාට්‍ය ඔහු ගේ නිර්මාණ ගිණුමට බැරව ඇත්තේ අපූර්ව මතකයන් ඉතිරි කරමින්.කෙසේ වෙතත් එදා මෙදා තුර ඔහුගේ සිහිනය වුණේ සිනමාව. මේ දිනවල සිනමාශාලාවල තිරගතවීම ආරම්භ කළ නවතම සිනමාපටය ඒ සිහිනය සැබෑ කළා.ඔබ අප කවුරුත් දන්නා ‘දයාරත්න රටගෙදර’ කුළුඳුලේ දකින සෙලෝලයිඩ් සිහිනයයි ‘නිල් දිය යහන’. ඒ පිළිබඳ ඔහු හා සම්මුඛ වුණ මොහොතක් මේ.මෙතෙක් කල් ටෙලිනාට්‍ය නිර්මාණය කරමින් සිටි ඔබ සිනමාවට පිවිසීම ඔබේ සිහිනයක් සැබෑවීමක් යැයි මා කීවොත්.ඇත්තටම ඔව්. චිත‍්‍රපටයක් කිරීමේ ආශාව කුඩා කල සිටම මා තුළ තිබුණා. එය එදා සිට අද දක්වාම තිබුණ දෙයක්. ආරම්භයේ සිටම කලාත්මක සිනමාව තුළ සිටි කිහිපදෙනකුගේ ඇසුර ලබන්නට මට පුළුවන් වුණා.විශේෂයෙන්ම ලෙස්ටර් මහත්මයාගේ නිර්මාණවල සහාය අධ්‍යක්ෂවරයා ලෙස කටයුතු කළ උපාලි පෙරේරා මා හඳුනා ගැනීමෙන් පසු සිනමා පට රැසක වැඩ කටයුතු කරන්න මට හැකියාව ලැබුණා.අනෙක මගේ දෙමව්පියන් කලාවට සම්බන්ධ නොවුණත් ආච්චි අම්මා හැම මොහොතකම මාව රැගෙන ගියා චිත‍්‍රපට බලන්න. ඉන් අනතුරුව වේෂ නිරූපණ ශිල්පියකු විදිහට මේ ගමනේ ආරම්භයේදී මම කටයුතු කර තිබෙනවා. මේ තිබුණු උනන්දුව අද නිල් දිය යහන සිනමා පටය තුළින් යථාර්ථයක් කරගෙන තියෙනවා.’නිල් දිය යහන’ සිනමා පටය ඔස්සේ කුමක්ද ඔබ කියන්න උත්සාහ ගන්නේ.ඕනෑම නිර්මාණකරුවකුට තම ජීවිතයේ ලබන ඕනෑම අත්දැකීමක් තමන්ගේ නිර්මාණ ප‍්‍රකාශන වෙනුවෙන් පාදක වෙනවා. තරුණ විය අප කවුරුත් ගත කරන යුගයක්. නමුත් අප ලබන අත්දැකීම් නොවෙයි අද යුගය පරම්පරාව ලබන්නේ.මේ ඔස්සේ නිර්මාණ කරුවන් විදිහට අපිත් දවසින් දවස ‘අප්ඩේට්’ වෙනවා. අද තරුණ ආදරය පිටුපස තියෙන්නේ නවීන තාක්ෂණය. විශේෂයෙන්ම තරුණ තරුණියන් මූලික කරගත් පෙ‍්‍ර්මකතාවක් මම වස්තු බීජය කර ගන්නේ.ඒ හරහා දෙමව්පියන් හා දූ දරුවන් අතර ඇති බැඳීම තේරුම් කරන්නට මම උත්සාහ ගන්නවා. සත්තකින්ම මෙය පවුලේ හැමෝම නැරඹිය යුතුයි කියන මතයේ මම ඉන්නේ.ඔබ කළ ටෙලි නිර්මාණ දෙස බැලූ විට බොහෝ විට විවිධ තේමාවන් ඔස්සේ ගැඹුරු පණිවුඩයක් ඔබ සමාජ ගතකරන කෙනෙක්. නමුත් මෙවැනි පෙ‍්‍ර්මකතාවක් කෙනෙක් ඔබෙන් බලාපොරොත්තු නොවෙන්න පුළුවන්.නිර්මාණකරුවා ජීවත්වන වර්තමාන යුගයට ගැළපෙන දෙයක් කිරීම ඔහු සතු කාර්යයක් කියලයි මම හිතන්නේ. ඔබ කියූ පරිදි ටෙලි නාට්‍යයක් කරන විට මා විවිධ විෂය මාතෘකා කතාකළා.දෑකැති මුවහත්වලට වඩා වෙනස් බෝගල සවුන්දිරිස්. නමුත් එය වෙනම ක්‍ෂේත‍්‍රයක්. සිනමාව ඊට වඩා වෙනස්. මා කැමතියි මා දෙස සිනමාකරුවෙක් විදිහට මේ මොහොතේ බලනවා නම්.මම විශ්වාස කරනවා පසුගිය කාලේ යම් ඇදවැටීමක් සිනමාවේ තිබුණ නිසයි රසවිඳින්න පුළුවන් සරල පෙ‍්‍ර්ම වෘත්තාන්තයක් මම සිනමාවට ගේන්නේ.ඇත්තටම මේ මොහොතේ මම සිහිපත් කළ යුතුයි මාලි හෙට්ටිආරච්චි හා සුජීව ප‍්‍රියශාන්ත හෙට්ටිආරච්චි නිෂ්පාදක දෙපළ. ඔවුන් නොහිටින්න ‘නිල් දිය යහන’ කවදාවත් සිනමා පටයක් නොවෙන්න තිබුණා.අධ්‍යක්ෂ වරයා විදිහට ‘නිල් දිය යහන’ පිළිබඳ ඔබ තෘප්තිමත්ද?නිර්මාණ කරුවකු කවදාවත් තමන්ගේ නිර්මාණය ගැන තෘප්තිමත් වෙන්නේ නැහැ. නමුත් එක පැත්තකින් මම හරිම තෘප්තිමත්. විශේෂයෙන් නවක පිරිසක් මා සමඟ එකතුවුණා.සිනමාවට අලුත් මුහුණක් විදිහට සාරංග දිසාසේකර මම මෙහිදී රැගෙන එනවා. ඒ වගේම පිටපත රචනා කළ ‘දිලීප ජයකොඩි’ පළමු වතාවටයි සිනමාවට එන්නේ.ගායකයකු විදිහට ඉමාන් පෙරේරා ප‍්‍රථම වතාවට සිනමා ගීත ගායනයට එන්නේ. අමාත්‍ය ඩිලාන් පෙරේරා රංගනයට එකතු වුණා. ඒ වගේම වසර 15ට පසු ප‍්‍රවීණ කැමරා ශිල්පි ඩොනල්ඩ් කරුණාරත්න නැවත කැමරාවෙන් නිල් දිය යහනට එක්වුණේ. ඉතිං මේ දෙස බලනවිට යම් සතුටක් මා තුළ රැඳී තියනවා.අද සිනමාපට වෙනුවෙන් මෙන්ම අනෙකුත් නිර්මාණ කටයුතු පිළිබඳ බොහෝ විචාර ප‍්‍රතිචාර අපි දකිනවා. මොකක්ද ඔබේ අදහස?එහි යම් ප‍්‍රවණතාවයක් මම දකිනවා. නමුත් සමහර විචාර දකින්නේ නිර්මාණකරුවාගේ පෞද්ගලික ජීවිතය ගැන. රටගෙදර යන්නේ බස් එකේද? කන්නේ මේ දේවල්.මේවා නිර්මාණකරුවාට අදාළ නැහැ. විචාරය ගැන අවබෝධයක් තියෙන සුබවාදී හෝ නිර්මාණයේ ගුණ අගුණයි මම බලාපොරොත්තු වෙන්නේ. දින කිහිපයයි ‘නිල් දිය යහන’ ප‍්‍රදර්ශනය වෙන්න අරන්.ඉතාම සුබවාදීව මට ලැබෙන විචාර මම භාරගනිමින් මේ දිනවල ඉන්නේ. මේ මොහොතේ මගේ කුළුඳුල් සිනමා නිර්මාණය විදිහට විචාරය මම අපේක්ෂා කරනවා.මේ වෙනකොට රජයේ චිත‍්‍රපට අංශයේ අධ්‍යක්ෂ විදිහට කටයුතු කරන්නෙත් ඔබයි?ඔව් ඇත්තටම මේ රටේ ඓතිහාසික තනතුරක් මට ලැබුණේ. මීට පෙර ලෙස්ටර් ජේම්ස් පීරිස්, විලී බ්ලේක්, ඩී.බී.නිහාල්සිංහ, සුගතපාල සෙනරත් යාපා, ලාල් වික‍්‍රමාරච්චි, තිස්ස ලියනසූරිය, තිස්ස අබේසේකර, ධර්මසේන පතිරාජ, වැනි අය මේ නිලයේ හිටියේ.එය මට ලැබීම ගැන මම සතුටු වෙනවා. ඒ තුළ විශාල වගකීමක් තියෙනවා.මා ලබාගත් අත්දැකීම් මත සිංහල සිනමාවට තල්ලුවක් දෙන්නයි මම උත්සාහ ගන්නේ. විශේෂයෙන්ම විෂයභාර ගරු ඇමතිවරුන් වගේම ප‍්‍රවෘත්ති අධ්‍යක්ෂතුමාවත් මේ මොහොතේ මම සිහිපත් කළ යුතුයි.විවිධ තනතුරු දරමින්, නිර්මාණකරණයේ යෙදෙමින්, පියකු විදිහට මේ සියලු දේට කාලය වෙන්කර ගන්නේ කොහොමද?සාමාන්‍යයෙන් මගේ හදවතින්ම මම වගකීම් ඉටුකරන කෙනෙක්. අද මට ජිනාලි, ගයති‍්‍ර, චත්ති‍්‍රකා නමින් දුවලා තුන්දෙනෙක් ඉන්නවා. පියෙක් විදිහට ඒ වගකීම් මම අවබෝධ කරගෙන ඉන්නේ.මනුෂ්‍යයෙක් විදිහට විවිධ අභියෝගවලට මුහුණ දෙන්න වෙනවා. මට හැකි අයුරින් ඒ අභියෝග මම ජයගන්නවා. එහි ප‍්‍රතිඵල කොහොම වුණත් මට සෑහීමකට පත්වෙන්න පුළුවන්.මේ සියලු දේ ශක්තියක් වුණ නිසයි සිනමාවේ මගේ පළමු පියවර තැබුවේ. එයට ශක්තියක් වෙන්න පෙ‍්‍ර්ක්ෂක සැමට මම ආරාධනා කරනවා. ‘නිල් දිය යහන’ බලන්න. මම තවම සිනමාවට සිසුවෙක්. මේ චිත‍්‍රපටය හරහා මම බොහෝ දේ ඉගෙන ගත්තා.- වසන්ත ජයසිංහ ආරච්චිගේ</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=av0812215</link>
    <topic>ගුවන් විදුලියේ සුජීවට මුල්වරට සම්මානයක්</topic>
    <author>චන්දන බණ්ඩාර ඡායාරූප - දුෂ්මන්ත මායාදුන්න</author>
    <content>කවරයේ කතාවඔටුනු නොපළන් රජ කුමරා චාල්ස් 60 වැනි වියටරුක්මණී දේවිය පිළිබඳ මගේ මතකය දිග හැරෙන්නේ අවුරුදු හයේ ඉඳන්‘මැජික්ෂාන් 2008’ සමඟ රට වටා යන පාලිතයොවුන් පෙ‍්‍ර්මය ගැන කියන ‘නිල් දිය යහන’ ‘රටේ’ගේ සැලෝලයිඩ් සිහිනයගුවන් විදුලියේ සුජීවට මුල්වරට සම්මානයක්මොකද කරන්නේ ඉක්මනට ඩොක්ටර් කෙනකුට පෙන්නමු (රසදුන නව කථාව)ශාරුක් ඛාන්ට මැලේසියාවේ පත්තර හරසරලොකුම හොඳමකොහොමද තොරතුරුඅම්මා නැති වුණාට පස්සෙ තාත්තා අපට වඩාත් ළංවුණා‘මා ළඟට වී’ගයන නාත් බණ්ඩාරවිජය - දේවිකා තැනූ ‘ආදර මන්දිරේ’අසිරිමත් නත්තලට මැවූ ‘හිම ලෝකය’කඳු වළල්ලෙන් වට වූ සුන්දර පරිසරය කුකුළේ ගඟරූ විසිතුරුඅපේ රටේ ගුවන්විදුලි ප‍්‍රවෘත්ති කලාව ගැන කතා කරන විට ගුවන්විදුලි සංස්ථාව වගේම එහි ප‍්‍රවෘත්ති නිවේදකයන් ගැනත් කතා නොකර බෑ. අද ගුවන්විදුලියේ ප‍්‍රවෘත්ති නිවේදකයන් අතර සුජීව හරිස්චන්ද්‍රට හිමිවෙන්නේ විශේෂ තැනක්. ඔහුට පසුගියදා හොඳම ප‍්‍රවෘත්ති නිවේදකයාට හිමි සම්මානයත් ලැබිලා.ශ‍්‍රී ලංකා ජනමාධ්‍ය පදනම පසුගියදා සංවිධානය කළ ජනමාධ්‍ය සම්මාන උළෙලේදී තමයි ඔහුට ඒ සම්මානය ලැබුණේ. ඒ නිසාවෙන්ම ඔහු හමුවී ඒ ගැන ටිකක් කතා කරන්න හිතුණා.“ඇත්තටම මේ සම්මානය ගැන මම හදවතින් ම සතුටු වෙනවා. 2007 වසරේ ප‍්‍රශස්තම කුසලතා පූර්ණ ගුවන්විදුලි ප‍්‍රවෘත්ති නිවේදකයාට හිමි සම්මානය මට ලැබුණේ. ජාතික සම්මාන උලෙළකදී මට ලැබුණ ප‍්‍රථම සම්මානය මේක. මීට පෙර සුමති සම්මාන උලෙළේදී සහ තවත් ජාතික මට්ටමේ සම්මාන උලෙළවල් කීපයක දී හොඳම ප‍්‍රවෘත්ති නිවේදකයාට හිමි සම්මානය සඳහා මගේ නම නිර්දේශ වුණා.”මේ සම්මානයේ ගෞරවය ගුවන් විදුලි සංස්ථාවට හිමි වෙන්න ඕන. මේ සම්මානයෙන් පේන්නේ ගුවන් විදුලි මහ ගෙදර තවම හොඳ තැනක ඉන්නවා කියලා.”සුජීව දැනට සිංහල වෙළෙඳ සේවයේ පාලකවරයා වශයෙන් කටයුතු කරනවා.විශේෂයෙන් නවක නිවේදක නිවේදිකාවන්ට සුජීවගෙන් ලැබෙන උදව් උපකාර බොහොමයි. “මම නවකයන්ට නිතරම උදව් කරනවා. අපිත් මෙතැනට ඇවිත් තියෙන්නේ කැප කිරීම් කරලා. මුල අමතක කරන්න හොඳ නැහැ”. සුජීව කීවේ නිහතමානීව.“මගේ බිරිඳ ගුවන්විදුලි සංස්ථාවේ වැඩසටහන් නිෂ්පාදකවරියක්. ඇය නිශාන්ති හරිස්චන්ද්‍ර. ගුවන්විදුලියේ දී තමයි අපේ හමුවීම සිදුවුණේ. දැනට අපිට දරුවන් දෙන්නෙක් ඉන්නවා. දුව චාතුර්යා, පුතා තරණ මම හැම වෙලාවේම දරුවන් සහ බිරිඳ ගැන සොයා බලනවා. මොකද මගේ මුළු ජීවිතයම එයාලා නිසා.” ඔහු තම බිරිඳ සහ දරුවන් ගැන කතා කළේ දැඩි සෙනෙහසකින්. ඒ විතරක් නෙමේ බොහෝ වෙළෙඳ දැන්වීම් හරහාත් අපිට සුජීවගේ මියුරු හඬ නිතර ඇහෙනව.චන්දන බණ්ඩාර ඡායාරූප - දුෂ්මන්ත මායාදුන්නදෙරණ රූපවාහිනියෙන් විකාශය වන ඩී‍්‍රම් ස්ටාර් සංගීත වැඩසටහන මේ දිනවල කාගේත් කතාබහට ලක් වෙන්නක්. ඔහු දෙරණ ඩී‍්‍රම්ස්ටාර් තරගයෙන් අවසන් කීපදෙනා අතරට තේරුණු චින්තක මලිත්. චින්තක පාසල් යන කාලයේ පටන්ම සංගීතයට කැමැත්තක් දැක්වූ අයෙකි. වත්තල ශාන්ත අන්තෝනි විද්‍යාලයෙන් අධ්‍යාපනය ලත් ඔහු පාසල් අධ්‍යාපනය හමාර කිරීමෙන් පසු මිතුරන් කිහිපදෙනකුගේ එකමුතුවෙන් ‘ස්පාර්ක්’ නමින් සංගීත කණ්ඩායමක් පිහිටුවා ගත්තේය.මේ අතරම ප‍්‍රවීණ සංගීත ශිල්පී මර්වින් පි‍්‍රයන්තගෙන් සංගීතය පිළිබඳ ගුරුහරුකම් ලත් ඔහු ක්ලැසික් ගිටාර් IIIශ්‍රේණිය දක්වා ඉගෙනීමට ද ඔහුට හැකියාව ලැබිණ. ගායන ශිල්පියකු වශයෙන් චින්තක ඉදිරියට පැමිණෙන්නේ දිනේෂ් සුබසිංහ ගේ මෙහෙයවීමෙන් පවත්වාගෙන ගිය DRS Members නම් සංගීත කණ්ඩායමට සම්බන්ධ වීමෙන් පසුවය. මෙහිදී වාද්‍ය ශිල්පී කොන්රඩ් ද සිල්වා ඔහු ගේ ගමනට විශාල සහයෝගයක් ලබා දුන් බව ද පැවසුවේය.”සංගීත ක්ෂේත‍්‍රයට පිවිසෙන්නට පුංචි කාලේ ඉඳලම මගේ හිතේ ලොකු බලාපොරොත්තුවක් තිබුණේ. දෙරණ ඩී‍්‍රම්ස්ටාර් නිසා මගේ හැකියාවන් පෙ‍්‍ර්ක්ෂක ජනතාව වෙත ගෙනයන්න මට අවස්ථාවක් උදා වුණා. එක රැයකින් ජනපි‍්‍රය වෙනවට වඩා සංගීත ක්ෂේත‍්‍රය තුළ කාලයක් තිස්සේ රඳ්‍ර පවතින හොඳ නිර්මාණවලින් රසිකයන් හමුවීම තමයි මගේ බලාපොරොත්තුව.සංගීත දිවියේ මෙතෙක් ආ ගමනේදි මට අතහිත දුන් ගුරුහරුකම් දුන් අය අප‍්‍රමාණයි. මගේ පවුලේ අම්මා, තාත්තා, අයියලා කරපු උදව්, ඒ වගේම මගේ පාසලේ විදුහල්පතිතුමා, ගුරුවර ගුරුවරියන්, යහළු යෙහෙළියන් සහ මගේ ගම් වැසියන් මේ හැම දෙනෙක්ම මගේ ගමනට ආශිර්වාද කරන අය. මේ හැමදෙනාටම මගේ ගෞරවය ප‍්‍රණාමය මේ මෙහොතේ පුදකර සිටින්න ඕන. මගේ ලිපිනය 59/5, පල්ලිය පාර, වැලිගම්පිටිය, ජා-ඇල.හේමාලි</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=av0812217</link>
    <topic>‘මා ළඟට වී’ ගයන නාත් බණ්ඩාර</topic>
    <author/>
    <content>කවරයේ කතාවඔටුනු නොපළන් රජ කුමරා චාල්ස් 60 වැනි වියටරුක්මණී දේවිය පිළිබඳ මගේ මතකය දිග හැරෙන්නේ අවුරුදු හයේ ඉඳන්‘මැජික්ෂාන් 2008’ සමඟ රට වටා යන පාලිතයොවුන් පෙ‍්‍ර්මය ගැන කියන ‘නිල් දිය යහන’ ‘රටේ’ගේ සැලෝලයිඩ් සිහිනයගුවන් විදුලියේ සුජීවට මුල්වරට සම්මානයක්මොකද කරන්නේ ඉක්මනට ඩොක්ටර් කෙනකුට පෙන්නමු (රසදුන නව කථාව)ශාරුක් ඛාන්ට මැලේසියාවේ පත්තර හරසරලොකුම හොඳමකොහොමද තොරතුරුඅම්මා නැති වුණාට පස්සෙ තාත්තා අපට වඩාත් ළංවුණා‘මා ළඟට වී’ගයන නාත් බණ්ඩාරවිජය - දේවිකා තැනූ ‘ආදර මන්දිරේ’අසිරිමත් නත්තලට මැවූ ‘හිම ලෝකය’කඳු වළල්ලෙන් වට වූ සුන්දර පරිසරය කුකුළේ ගඟරූ විසිතුරුතෙත බරිත වූ ඇඳුම්වලින් යුතුව අර්මිලා සීතලේ ගැහෙනු ඇතැයි මහේෂ්ට බියක් දැනුණි. ඇයට නුහුරු, නුපුරුදු පරිසරයක ඕනෑකමටත් වඩා නිදහස දීමෙන් තමා පත්වූ අසීරුතාව ගැන ඔහුට වැටහී යන්නේ දැන්ය.මුතූ සමඟ සිටිය දී, අර්මිලා සිය බිරිඳ වුවද, ඈ ගැන බියවීමට, ළෙන්ගතුව කතා කිරීමට හෝ දැඩි බැඳීමක් ඇති බව පෙන්වීමට තරම් ආත්මශක්තියත් මහේෂ් තුළ නොවීය. ඉහත කාලයක ඇය, අර්මිලාටත් වඩා සමීපව තමාගේ ජීවිතයේ කොටසක්ව සිටි බව සත්‍යය නිසා ඇය ඉදිරිපිට අර්මිලා ආරක්ෂා කරගැනීම පහසු කි‍්‍රයාවක් නොවේ.සුරංග ගල්පරයක් මත නැඟී ඔවුන්ගේ දඟකාර හැසිරීම් දෙස බලා සිටියේ ප‍්‍රීතියෙනි. අර්මිලා ජලයේ හිඳිමින් ඔහුට ද මහේෂ්ට ද දිය ඉස්සාය. ඇයගේ රතු වූ දෙනෙත් මහේෂ්ගේ බිය වඩාත් දෙගුණ කළේය.ඇය සමඟම ගැවසුණ මුතූගේ රුව ඔහු තුළ ඇති කළ මහා නොසන්සුන් භාවය නිසාම, ඒ පිළිබඳව සෙවීමට තරම් උනන්දුවක් ද මහේෂ්ට ඇති නොවීය. ඒ සීතල ජලයේ දියකෙළියේ යෙදීම අර්මිලාට ඔරොත්තු නොදෙන බව ඔහුට වැටහුණේ ප‍්‍රමාදවීගනය.මුතු හා අර්මිලා ගේ රූ සපුව දෙස බලන විට අර්මිලා ඇය ඉදිරිපිට ඉතා සියුමැලි වූවාය. මුතු පෙරටත් වඩා පෘෂ්ටිමත්ව සුන්දරව සිටීම සතුටකට වඩා, ඔහු තුළ ඊර්ෂ්‍යාවක් ඇති කෙළේය. මේ සුන්දර තරුණිය සදහටම තමාට අහිමිවීමේ වේදනාවට වඩා තවකකුගේ පහසට ගොදුරුවීම දරාගත නොහැකිව මහේෂ් තනිව කෝපවූවේය.වරින් වර සුරංග පවසන යම් යම් දේවල් වලට, ඕනෑවටත් වඩා ඉස්මතුවී පෙනෙන සේ සිනාසෙන මුතූ ඒ හැම විටම, මහේෂ් දෙස බලන්නට අමතක නොකළාය. තමාගේ හදවත සිහින් පිහි තුඩකින් සූරන්නාක් මෙන්, කනට ඇසෙන මුතුගේ සිනා හඬ ඒ කෝපය වර්ධනය කළේය....”අර්මිලා දැන් ඇති. ගොඩට එන්න..” හදිසියේම මතක් වූ කළෙක මෙන් මහේෂ් ඇයට අණ කළේය. අර්මිලා ඉක්මනින් ගොඩට ආවේ ඔහුට කීකරු වීමටම නොවේ. ඇය දැඩි සේ වෙහෙසට පත්ව සිටියාය.සුරංගටත් වඩා මුතූට පෙනෙන්නට, ඇගේ තෙත බරිත වූ ඇඳුම් මිරිකා දමා හා ඇඟ පිසීමෙන් මහේෂ් කුරිරු සතුටක් වින්ද ද, අවසානයේ ඔහුම කළකිරීමට පත්වූයේ අර්මිලා දැක්වූ ඇල්මැරුණු ප‍්‍රතිචාර නිසාය. ඇය ආපසු එනවිට වෙහෙසට පත්වී සිටියා පමණක් නොව හිසරදයකින් ද පෙළුණාය.”මං කිව්වනේ අර්මි. ඔයා ඕනවටත් වඩා වතුරේ සෙල්ලම් කළා... මේ ගමේ දොළපාරවල්වල වතුර හරිම සීතලයි..””ඔව්.. මහේෂ් මට හරි සීතලයි..” අහිංසකව කියූ අර්මිලා මහේෂ්ගේ සිරුරට තුරුළු වූවාය.”ෂ්.. ෂ්.. අර්මි..”මහේෂ් කලබලයෙන් ඇගේ ගෙල හා නළලට අත තැබුවේය.”ඔයාගේ ඇඟ හොඳටම රස්නෙයි.. ඔයාට උණ වගේ.. අම්ම හොඳටම මට බනියි. නාන්න ඉඩ දුන්නට..”අර්මිලා කිසිවක් කීමට උත්සාහ නොදැරුව ද වඩාත් ඔහුට තුරුළු වූවාය. මහේෂ් අර්මිලා සමඟ හැකි ඉක්මනින් ගෙදර ආවේ ඇය වත්තන් කර ගෙනය.”ඇයි මොකද මේ? මහේෂ් මොකද වුණේ?..”මව කලබලවී දුවගෙන ආවේ අර්මිලාට කුමක් සිදුවීදැයි සිතාගැනීමට නොහැකිව ය.”මට සීතලයි”අර්මිලාගේ රතුවූ නෙත්වලින් නොකඩවාම කඳුළු ගලා ආවේය. තමාගේ සිරුරට වාරු වූ ලේලිය අල්ලාගත් මව, ඇගේ සිරුරේ ගිනියම් බව දැන බිය වූවාය.”අයියෝ හොඳටම ඇඟ රස්නෙයි”...ඕ වහ වහා අර්මිලා කැටිව ගෙට ගොඩවූයේ,”ගුණපාල වතුර මුට්ටියක් නටවපන්...” කියාගෙනය.”යමු දුව කාමරේටම..””ඔලුව රිදෙනවා..”අර්මිලා දිගටම හැඬුවාය. උගුඩුවකු සේ බලා සිටිනවා විනා මහේෂ්ට කළ හැකි හෝ කිව හැකි දෙයක් නොවීය.”මං ඔය ටික කිව්වා.. මහේෂ් ඔයා තමයි මේ ළමයා අරගෙන නන්නත්තාරේ ගියේ?...”අප්පච්චි කාමරයට හිස පොවා අර්මිලා දෙස බලා සිට, පිටවී යන ගමන් කීවේය. යහනේ දිගාවී සිටි අර්මිලා දිගටම කෙඳිරි ගෑවාය. ඇගේ කුඩා සිරුර සම්පූර්ණයෙන් වැසෙන සේ පොරොවනය පෙරවූ මව, කඩිසරව දිවගොස් උණුසුම් දිය බඳුනක් ගෙනාවාය. මහේෂ්ගේ උපකාරය ඇතිව, අර්මිලා නැඟිටුවා ගත් ඇය එම දුම් ඇල්ලීමට යොමු කළාය. බෙහෙත් පෙති දෙකක් දී යළි අර්මිලාට විවේකීව ඉන්නට සැලැස් වූ මව, මහේෂ්ට කාමරයෙන් එළියට එන ලෙස ඉඟි කළාය.”පුතා උඹට පිස්සුද ඇත්තටම?””ඇයි අම්මා?”නොදරුවකු සේ මහේෂ් ප‍්‍රශ්න කළේය.”ඇයි අහන්නේ? බලන්න අර්මිලාට හොඳටම සනීප නැහැ. ඔයාට කීයටවත් වටින් නෑ ඒ ළමය අරගෙන ඕන නැති ගමන් යන්න.””මට නෙවෙයිනේ යන්න ඕනකම තිබුණේ අර්මිලා හරි ආසාවෙන් හිටියේ දොළේ නාන්න...””ඒ ළමයා ඕවා දැනං හිටියේ නැහැනේ. මොනවටද කැලෑ අස්සේ එක්ක ගියේ? අපරාදේ අපූරුවට හිටිය දරුවා..””උණ කියන්නේ මහ භයානක අසනීපයක් නෙවෙයිනේ. අම්මා ටිකකින් අරිල යයි..””ඒ මොනව වුණත් මීට පස්සෙ ඔය ගමන් යන්න එපා. ඕවා කරදර ඇතිකරන වැඩ””ඒක හොඳයි..”සියල්ල නිහඬව අසා සිටි අප්පච්චී අන්තිමට කීවේ බැරෑරුම් හඩිනි.අර්මිලාගේ අසනීපය ඇත්තෙන්ම මහේෂ්ට ලොකු පසුතැවිල්ලක් ගෙන දුන්නේය. දහවල සිටම දඟකාර දැරියක මෙන්, දුව පැන නැටූ ඇය අසනීප වූයේ තමා නිසා බව යටි සිත පැහැදිලි කෙළේය. තමා ගේ අවශ්‍යතාවයන් ඉටු කර ගැනීමට, අහිංසක ඇය රැවටුවේ යැයි ඔහුගේ හෘදය සාක්ෂි දුන්නේය. මහේෂ් ඇගේ මැළවුණු මුහුණ සෙනෙහසින් අතගෑවේය. එහි තද උණුසුම් බව ඔහුගේ අතට දැනුණි.දෙනෙත් තුළ මෝදුවන කඳුළු පටලය පිස දමාගත් මහේෂ් ඇගේ උණුසුම් නළල සිපගත්තේය. අර්මිලා උණ විකාරයෙන් තවත් කෙඳිරිගෑවාය. මුතූගේ නම කිහිපවරක් මැතිරුවාය. තවත් නොතේරෙන අයුරින් කියවන විට, අප්පච්චී විමසිලිමත්ව පැමිණියේය.”මොකද පුතා?..”ඔහු අර්මිලා ගේ සිරස මත සුරත තැබුවේය.”පුහ්.. හොඳටම උණ..”අප්පච්චී මහේෂ් දෙස බැලුවේ “හොඳයි නේද වැඩේ” කියන්නාක් මෙනි.”අම්මාට කතාකරන්න”ඔහු මහේෂ්ට නියෝග කළේය. යළි අර්මිලා වෙත පැමිණ මොහොතක් කල්පනාකාරීව බලා සිටියේය. මේ තමාගේ එකම සහෝදරියගේ දෑස වන් එකම දුවණියයි. නැඟණියට තිබූ ආදරය අර්මිලාට ද අයිති වී ඇති නිසාත්, ඇය තමාගේ ලේලිය වී ඇති නිසාත් ඔහුට දෙයාකාරයකින් අර්මිලා සමීප වී ඇත.”සෑහෙන්න උණ තියෙනවා... ඔය ඉඟªරු කොත්තමල්ලි බොන්න බෑ මේ ළමයින්ට.. මොකද කරන්නේ ඉක්මනට ඩොක්ටර් කෙනකුට පෙන්නමු?”මවගේ විශාල වූ දෑස මහේෂ් බියපත් කළේය. ඇගේ බටර් පැහැති මුහුණ පුරා පැතිර යන රතු පැහැය සියල්ලන්ම අසහනයට පත් කළේය.”ළමය ලෑස්ති කරල ගන්ඩ..” අප්පච්චී කලබලයෙන් ආපසු හැරුණේය. අර්මිලාගේ දෙදණ යටින් අත දමා ඇය හරහට ඔසවා ගත් මහේෂ් වාහනයේ පිටිපස වාඩිවූ මවගේ ඇකයෙහි ඈ තැබුවේය. දිගින් දිගටම ඕඩිකොලෝන් දියරින් හිස තෙමමින් මව අර්මිලා දෙස බලමින් කඳුළු සැලුවේ සිත් වේදනාවෙනි.හිස සිසිල් වෙනවිට සෙමින් දෙනෙත් විවර කළ අර්මිලාගේ දෙනෙත් අපේක්ෂා කළේ මහේෂ්ගේ මුහුණ බව මව දැනගත්තාය.”පුතා ඉස්සරහ ඉන්නවා.. දුව,.. මගේ රත්තරං දැන් ටිකක් හොඳයි නේද?”අර්මිලා ඉතා අපහසුවෙන් යමක් කියන්නට මෙන් දෙතොල් විවර කළා පමණි.මතු සම්බන්ධයි</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=av0812218</link>
    <topic>ශාරුක් ඛාන්ට මැලේසියාවේ පත්තර හරසර</topic>
    <author>සුජීව තේවහෙට්ටිගේ</author>
    <content>කවරයේ කතාවඔටුනු නොපළන් රජ කුමරා චාල්ස් 60 වැනි වියටරුක්මණී දේවිය පිළිබඳ මගේ මතකය දිග හැරෙන්නේ අවුරුදු හයේ ඉඳන්‘මැජික්ෂාන් 2008’ සමඟ රට වටා යන පාලිතයොවුන් පෙ‍්‍ර්මය ගැන කියන ‘නිල් දිය යහන’ ‘රටේ’ගේ සැලෝලයිඩ් සිහිනයගුවන් විදුලියේ සුජීවට මුල්වරට සම්මානයක්මොකද කරන්නේ ඉක්මනට ඩොක්ටර් කෙනකුට පෙන්නමු (රසදුන නව කථාව)ශාරුක් ඛාන්ට මැලේසියාවේ පත්තර හරසරලොකුම හොඳමකොහොමද තොරතුරුඅම්මා නැති වුණාට පස්සෙ තාත්තා අපට වඩාත් ළංවුණා‘මා ළඟට වී’ගයන නාත් බණ්ඩාරවිජය - දේවිකා තැනූ ‘ආදර මන්දිරේ’අසිරිමත් නත්තලට මැවූ ‘හිම ලෝකය’කඳු වළල්ලෙන් වට වූ සුන්දර පරිසරය කුකුළේ ගඟරූ විසිතුරුසිනමා රසික රසිකාවියන්ගේ ‘කිං ඛාන්’ට පසුගියදා මැලේසියාවේ දී එරටින් පිරිනැමෙන ඉහළම ගෞරව සම්මානයක් පිරිනැමුණා. ලොකු කුඩා කාගේත් ආදරය දිනා සිටින ශාරුක් ඛාන් නම් වූ මේ දැවැන්ත රංගන ශිල්පියාගේ කීර්තිය දිනෙන් දිනම වැඩෙමින් ඉහළටම ගමන් ගන්නා බව නොදන්නේ කවුරුන් ද?2008 අවසන් වීමට පෙර ශාරුක් ගේ නාමය මෙලෙස ලොව වටා රාව ප‍්‍රතිරාව දෙන්නේ ඔහු රඟපෑ ‘රබ්නේ බානා ඩිෆෝඩි’ චිත‍්‍රපටය ද උණුසුම් පෙ‍්‍ර්ක්ෂක ප‍්‍රතිචාර මැද්දේ තිරගත වෙද්දීයි.පසුගිය දෙසැම්බර් 11 වැනි දා වන විට ඉන්දීය විද්‍යුත් මාධ්‍යයන් වාර්තා කර තිබුණේ මේ චිත‍්‍රපටය නැරඹීම සඳහා ඉන්දියාවේ රසික රසිකාවියන් පුදුමාකාර උනන්දුවක් දක්වා තිබුණු බවයි.මේ තත්ත්වය අතරතුරේදී ශාරුක්ට මැලේසියාවෙන් ලැබුණු ‘ධාටුක්’ නම්වූ නයිට් නාමය කාගේත් අවධානයට හසුවෙලා. මේ සම්මානය පිරිනැමීම අගය කරන මැලේසියාවේ ප‍්‍රධාන පෙළේ පුවත්පත් ශාරුක්ව ඉහළින් ම අගය කරන්නට පෙළඹී සිටිනවා.එරට එක්තරා පුවත්පතක කර්තෘ වාක්‍යයක් ලියැවී ඇත්තේ ද ශාරුක් වෙනුවෙන්. එහි මාතෘකාව ‘ශාරුක් අපේ’ යැයි සඳහන් කිරීමෙන් ම මේ සිනමා වීරයාට ලැබී තිබෙන ගෞරවය සිතාගත හැකියි නේද? තවත් පුවත්පතක ලිපියක සඳහන් කර ඇත්තේ ශාරුක්, ඉන්දියාව විසින් ලෝකයට තිළිණ කරන ලද මාහැඟි නිර්මාණයක් බවයි.ශාරුක් මෙම සම්මානය පිළිගැනීමට පසුගිය 6 වැනිදා මැලේසියාවට ගියේ චිත‍්‍රපටයක රූපගත කිරීමකට සහභාගි වෙමින් සිටියදී තම පාදයකට සිදුවූ ආබාධයක් ද තිබියදීයි.මැලේසියාවෙන් පිරිනැමෙන සම්මානයක් පිළිගැනීමට එරටට පැමිණි මුල්ම නළුවා වූයේ ද ශාරුක්.මේ සම්මානය පිළිගැනීමට කලින් ඔහුට රික්ෂෝවක නැඟී මලක්කා නගරය පුරා සංචාරය කරන්නටත් අවස්ථාව ලැබුණා. මේ සංචාරයේදී ඔහුට නගර වැසි රසික රසිකාවියන්ගෙන් ඉතා උණුසුම් ප‍්‍රතිචාරයක් හිමිවුණා.ශාරුක් වෙත ලැබුණු රසික ප‍්‍රතිචාරය කිසිවකු හෝ බලාපොරොත්තු නොවූ තරම් වුවත්, මැලේසියාවේ ඇතැම් මුද්‍රිත මාධ්‍යයන් ශාරුක්ට සම්මානයක් පිරිනැමීම දැඩි ලෙස විවේචනය කර තිබුණා.‘ඔහු අප වෙනුවෙන් මොනවාද කළේ?’ යනුවෙන් එක් පුවත්පතක් විමසා තිබුණා. නමුත් තවත් පුවත්පතක් ශාරුක් ව අගය කරමින් ලිපි පළ කර තිබුණා.‘ශාරුක්ව විවේචනය කරන අයට කිව යුත්තේ ඔහු කවුදැයි ප‍්‍රශ්න කිරීම නොවේ. ඔහු කර ඇත්තේ මොනවාදැයි විමසා බැලීමයි. 43 හැවිරිදි මේ රංගන ශිල්පියා හුදු ජනප‍්‍රියත්වය හිමිකරගත් අයෙකු නොවේ. ලොව පුරා රසික ජනතාවගේ ගෞරවය දිනාගත් කලාකරුවෙකි.’ යනුවෙන් එම පුවත්පත සඳහන් කර තිබුණා.ශාරුක්ට සම්මානය පිරිනැමීමට තීරණය කළ මැලේසියානු රජය පසුගියදා ප‍්‍රකාශ කර තිබුණේ ඔහුට මේ සම්මානය පිරිනැමීමත් සමඟම එරටෙහි සංචාරක කර්මාන්තය නව පණක් ලබමින් නැගී සිටිනු ඇති බවයි. නමුත් මේ පුවත්පත කියා සිටින්නේ එවැනි නව පණක් ලැබේයැයි ස්ථිරවම කිව නොහැකි බවයි.නමුත්, මැලේසියාවේ ජීවත්ව සිටින මිලියන 2.5 ක් වූ සහ මුළු රටේම ජනගහනයෙන් සියයට 8 ක් නියෝජනය කරන ඉන්දියානු ජාතිකයන්ට නම් ශාරුක්ට ලැබුණු ‘ධාටුක්’ නයිට් නාමය මහමෙරක් යැයි සටහන් කළොත් එහි වරදක් නැහැ.ඉන්දියානු ජාතිකයන් විතරක් නොවෙයි, මැලේසියානු ජාතිකයන් ගෙන් බහුතරයක් දෙනා මෙන්ම එරට පාලක පක්ෂයේ බොහෝ දෙනෙක් ද ශාරුක් ගේ රසික පරපුරට අයත් බව රහසක් නොවෙයි. දමිළ සිනමා නළු නිළියන් පවා ජනප‍්‍රියත්වයට පත්වී සිටින මැලේසියාවේ, ශාරුක් වැනි නළු රජෙකු ගෞරවයට පාත‍්‍රවීම අහන්නත් දෙයක් ද?  ජීවිතයේ සතුටත් දුකත් උපේක්ෂාවෙන් විඳ දරා ගැනීමට හුරු වූ ඇය, ‘ප‍්‍රවීනා’. අප ඇයව අමතන්නේ ප‍්‍රවීනා කියලයි. නමුත් ඉන්දියානු පෙ‍්‍ර්ක්ෂකයන් අතර ඇය ප‍්‍රචතලිතව සිටින්නේ ‘ප‍්‍රීනා’ කියලයි. ඉන්දියාවේ අතිශය ජනප‍්‍රිය ටෙලි වෘත්තාන්තයක් වන ‘කසෞති සින්දගි කේ’ හි ප‍්‍රධාන චරිතය, ප‍්‍රීනාට ජීවය කවන්නේ ඇයයි. ඇය, ශ්වේතා තිවාරි.ශ්වේතා ප්‍රේක්ෂක ජනතාව අතර අමතක නොවන නමක් දිනා ගෙන සිටිනවා. නමුත් ඇයගේ සැබෑ ජීවිතය දුක් කම්කටොලුවලින් පිරිලා. පසුගිය වසරේ දී ඇය තම සැමියා වන රාජා චෞධරිගෙන් නිත්‍යානුකූලව වෙන්වුණා. සැමියා තමන්ට දෙන වධ හිංසා ඉවසා ගනු නොහැකිව ඔහුගෙන් වෙන්වීමට තීරණය කළ බවයි ශ්වේතා පවසා තිබුණේ.සැමියාගෙන් වෙන්වූ ඇය තම දියණිය ‘තලාක්’ සමඟ ජීවිතයට මුහුණ දෙමින් සිටින්නේ නොසැලෙන අධිෂ්ඨානයකින් අට හැවිරිදි වියෙහි පසුවන දියණියව රැක බලාගැනීම අපහසු කාරියක් නොවන බවයි ශ්වේතා පවසන්නේ.”මමත් රාජාත් විවාහ වෙලා අවුරුදු නවයක් එකට ජීවත් වුණා. කරදර වැඩිවුණු නිසා මම ඔහුගෙන් වෙන්වුණා. වෙන් වෙන්න කලින් පවා දුවගේ දුක සැප බැලුවේ මම තමයි. ඒ නිසා සැමියා මගෙන් වෙන්වුණා කියලා දුව ගැන හොයා බලන එක, එයාව රැකබලාගන්න එක මට ප‍්‍රශ්නයක් නෙමෙයි.රාජාත් එක්ක හිටපු කාලෙත් දුවගේ වගකීම් මගේ කරපිට තමයි තිබුණේ. දැන් මගේ උදව්වට මගේ අම්මාත් ඉන්නවා. දවල් කාලෙදි දුවගෙ වැඩ අම්මා අතිනුත් කෙරෙනවා. සති අන්තයේ දී මට නිවාඩුවක් ලැබුණොත් දුවත් එක්ක පොඩ්ඩක් ඇවිදින්න යනවා. නැත්නම් දුවට කම්මැලි හිතේවි.” ශ්වේතා මාධ්‍යවේදියකු සමඟ පැවැත්වූ කෙටි පිළිසඳරකදි පැවසුවා.ඇය ඉන්දියාවේ රසික පරපුර අතර බෙහෙවින්ම ජනප‍්‍රියත්වයට පත්වූයේ ‘කසෞති සින්දගිකේ’ හෙවත් ‘ප‍්‍රවීනා’ ටෙලි වෘත්තාන්තයේ රඟපෑමෙන් පසුවයි. මේ දිනවල ඇය රඟපාන ‘ජානෙ ක්්‍යා බාත් හුයි’ නම් වූ ටෙලි වෘත්තාන්තය ඉන්දීය රූපවාහිනී චැනලයක විකාශය වෙනවා.”මේ දවස්වල ඉන්දියාවේ විකාශය වන හුඟක් ටෙලි නාට්‍යවල ප‍්‍රීනා (‘ප‍්‍රවීනා’) ගෙ චරිතයේ සමහර කොටස් එකතු කළ අවස්ථාවනුත් දකින්න පුළුවන්. මම නම් ආයෙමත් ප‍්‍රීනා වගේ චරිතයක් රඟපාන්නෙ නැහැ. දැන් පෙන්වන ‘ජානෙ ක්්‍යා...’ ටෙලි නාට්‍යයේ මගේ චරිතය කොහෙත්ම ප‍්‍රීනාට සමාන නැහැ. මේ චරිතයේ ප‍්‍රීනාට වගේ දරුවන් නැහැ. මේ ටෙලි නාට්‍යයේ ශ්වේතා නිරූපණය කරන්නේ ආරාධනා නම් වූ කාන්තාවකගේ චරිතයක්” මේ අතර තුර දී තවත් ටෙලිනාට්‍යවල රඟපාන්නට තමන්ට අවශ්‍ය නැතැයි ශ්වේතා පවසනවා.”එක වතාවකට ටෙලි නාට්‍ය දෙක-තුනක රඟපාන්න නම් මට බැහැ. චරිත දෙක තුනක් භාර ගත්තොත් මට නින්දක් නැතිව රඟපාන්න වේවි.ප‍්‍රීනා හෝ ආරාධනා වගේ චරිතයක් දෙකක් රඟපාලා ඒවා දීර්ඝ කාලයක් යනතුරු රසිකයන්ගෙ සිත් තුළ ඉතිරි කරන්නයි මට ඕනෑ.”විවේකයක් ලැබුණු අවස්ථාවලදී ඉන්දියාවේ විකාශය වන රූපවාහිනී ‘රියැලිටි’ වැඩසටහන්වල විනිශ්චයන්ට එක්වී කටයුතු කරන්නටත් ශ්වේතා අමතක කරන්නේ නැහැ.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=av0812219</link>
    <topic>ලොකුම හොඳම</topic>
    <author/>
    <content>කවරයේ කතාවඔටුනු නොපළන් රජ කුමරා චාල්ස් 60 වැනි වියටරුක්මණී දේවිය පිළිබඳ මගේ මතකය දිග හැරෙන්නේ අවුරුදු හයේ ඉඳන්‘මැජික්ෂාන් 2008’ සමඟ රට වටා යන පාලිතයොවුන් පෙ‍්‍ර්මය ගැන කියන ‘නිල් දිය යහන’ ‘රටේ’ගේ සැලෝලයිඩ් සිහිනයගුවන් විදුලියේ සුජීවට මුල්වරට සම්මානයක්මොකද කරන්නේ ඉක්මනට ඩොක්ටර් කෙනකුට පෙන්නමු (රසදුන නව කථාව)ශාරුක් ඛාන්ට මැලේසියාවේ පත්තර හරසරලොකුම හොඳමකොහොමද තොරතුරුඅම්මා නැති වුණාට පස්සෙ තාත්තා අපට වඩාත් ළංවුණා‘මා ළඟට වී’ගයන නාත් බණ්ඩාරවිජය - දේවිකා තැනූ ‘ආදර මන්දිරේ’අසිරිමත් නත්තලට මැවූ ‘හිම ලෝකය’කඳු වළල්ලෙන් වට වූ සුන්දර පරිසරය කුකුළේ ගඟරූ විසිතුරුලොකුම සතුට - නළුවෙක් වීම තමයි මගේ ජීවිතේ ලොකුම සතුට වෙන්නේ. ලොකුම දුක - එක්තරා කාලයක් තිබුණ අපේ අම්මට අසනීප වුණ. අම්මට විවේකය ඕනෑ නිසා ඒ කාලේ අපි සමාජයෙන් ඈත් වෙලා ජීවත් වුණේ. ඒක තමයි ලොකුම දුක. ලොකුම දිනුම - මගේ අම්මගෙයි තාත්තගෙයි පුතෙක් වෙලා ඉපදීම තමයි ලොකුම දිනුම. ලොකුම පරාජය - කිසිම දෙයක් පරාජයක් විදියට මම දකින්නෙ නෑ. හැම දෙයක්ම අත්දැකීමක්. ලොකුම ගමන - හොඳ නළුවෙක් වීමට අත්දැකීම් එකතු කරමින් යන මේ ගමන. හොඳම යාළුවා - එක්කෙනෙක් කියල නෑ කිහිප දෙනෙක්ම ඉන්නවා. හොඳම යෙහෙළිය - කිහිප දෙනෙක් ඉන්නවා. හොඳම දවස - හෙට හොඳම තැන - මගේ ගෙදර මගේ කාමරේ.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=av08122110</link>
    <topic>කොහොමද තොරතුරු</topic>
    <author/>
    <content>කවරයේ කතාවඔටුනු නොපළන් රජ කුමරා චාල්ස් 60 වැනි වියටරුක්මණී දේවිය පිළිබඳ මගේ මතකය දිග හැරෙන්නේ අවුරුදු හයේ ඉඳන්‘මැජික්ෂාන් 2008’ සමඟ රට වටා යන පාලිතයොවුන් පෙ‍්‍ර්මය ගැන කියන ‘නිල් දිය යහන’ ‘රටේ’ගේ සැලෝලයිඩ් සිහිනයගුවන් විදුලියේ සුජීවට මුල්වරට සම්මානයක්මොකද කරන්නේ ඉක්මනට ඩොක්ටර් කෙනකුට පෙන්නමු (රසදුන නව කථාව)ශාරුක් ඛාන්ට මැලේසියාවේ පත්තර හරසරලොකුම හොඳමකොහොමද තොරතුරුඅම්මා නැති වුණාට පස්සෙ තාත්තා අපට වඩාත් ළංවුණා‘මා ළඟට වී’ගයන නාත් බණ්ඩාරවිජය - දේවිකා තැනූ ‘ආදර මන්දිරේ’අසිරිමත් නත්තලට මැවූ ‘හිම ලෝකය’කඳු වළල්ලෙන් වට වූ සුන්දර පරිසරය කුකුළේ ගඟරූ විසිතුරුකාලයක් පුරා අපූරු චරිත ඔස්සේ අපේ නිවහන් වලට ආව කෙනෙක් ප‍්‍රවීණ නළු ජි.ආර්. පෙරේරා. ඔහු මේ දිනවල සූදානම් වෙන්නේ පෞද්ගලිකව ඔහු අත්වින්ද අපූරු සිදුවීමක් අපේ පෙ‍්‍ර්ක්ෂකයන්ටත් ටෙලි නාට්‍යයක් ඔස්සේ විඳින්න ලබාදීමටයි. ඒ ඔහුගේ තිර පිටපතකට අනුව නිමවුණ ‘සිතක මහිම’ ටෙලිනාට්‍යයි.‘සිතක මහිම’ ටෙලිනාට්‍යය දැන් ජාතික රූපවාහිනියෙන් විකාශය වෙනවා. මේ කතාව ලියැවුණේ සත්‍ය කතාවක් ඇසුරිනුයි. මේ නාට්‍යයේ එන එක චරිතයක් හැර අනෙක් සියලුම චරිත අදටත් ජීවත් වෙනවා. මින් කියැවෙන්නේ ඇඟලුම් සේවිකාවකගේ ජීවිත අන්දරය. මෙතෙක් බිහි වූ බොහෝ ටෙලිනාට්‍යවලින් අපි දැක්කේ ඇඟලුම් සේවිකාවන්ගේ ජීවිතේ ඛේදවාචකයි.ඒ වුණාට මේ කතාවෙන් කියැවෙන්නේ ජීවිතය ජයගත්ත, අභියෝගවලට මුහුණ දුන්, ගැහැනියක් ගැන. ඇය ගැන ගෞරවනීය විදියට අපට හිතන්න පුළුවන්. ජී.ආර්. ටෙලිනාට්‍යය සම්බන්ධ ප‍්‍රචාරක කටයුතු වලත් යෙදිලා. ‘සඳතරණය’ සහ ‘හිම ගිර නැඟ’ කියන ටෙලිනාට්‍ය දෙකේත් ඔහු මේ දිනවල රඟපානවා.  විල්සන් ගුණරත්න එකවර චරිත රැසක් මැවිල්ලට දක්ෂයා. මේ දිනවල ස්වාධීන රූපවාහිනියෙන් විකාශන වන සාරධර්ම සිඳී බිඳී යාම සම්බන්ධයෙන් වන උපදේශාත්මක නාටක මාලාවකින් ඔහු දකින්න ලැබෙනවා.වේදිකාවේ ඔහු ගැන අපට හොඳින් මතක හිටියේ ‘චරිත හතක්’ නාට්‍යය නිසයි. චරිත හතක් නාට්‍යය කොච්චර ජනප‍්‍රිය වුණා ද කිව්වොත් ඔහු මේ දිනවල සූදානම් වෙන්නේ එහි 707 වැනි දර්ශනය පෙන්වීමටයි.“චරිත හතක්” නාට්‍යයත් එක්ක විවිධ චරිත එකම නාට්‍යයක රඟදැක්වීමේ ආසාව මට තවත් වැඩි වුණා. ඒ හින්දම දැන් මම සැලසුම් කරගෙන යනවා චරිත 14 ක් කරන ටෙලි නාට්‍යයක්. මේක විදේශීය සබඳතාත් සමඟ කරන ටෙලි නාට්‍යයක්. පසුගියදා නවදිල්ලියට ගොස් ඒ පිළිබඳ මූලික සාකච්ඡා වට වලට සම්බන්ධ වුණා. විදේශීය චරිතත් මේ අතරේ තිබෙනවා. විල්සන් ගුණරත්න අපට පැවසුවා.  අද චිත‍්‍රපට පසුබිම් ගීත ක්ෂේත‍්‍රයේ නැතුවම බැරි ගායිකාවක් උරේෂා රවිහාරි. කොයි මොහොතන බැලුවත් ඈ ඉන්නේ පටිගත කිරීමක. පසුගිය දිනවලත් ඈ චිත‍්‍රපට තුනක පසුබිම් ගීත සඳහා දායක වුණා. ඒ සඳුන් රාජකරුණාගේ ‘උත්තරා’ සුනිල් සෝම පීරිස් ගේ ‘අලි සුරතල්’ සහ සිරස ‘ඩාන්සින් ස්ටාර්’ චිත‍්‍රපටය.මේ අතරින් ‘උත්තරා’ සහ ‘ඩාන්සින් ස්ටාර්’ චිත‍්‍රපටවල ගීත ගායනා කිරීම ඇයට අලුත් අත්දැකීමක් වී තිබෙනවා. ඒකට හේතුව තමයි භාතිය - සන්තුෂ්ලා ගේ සංගීතයට චිත‍්‍රපටයකට ඇය ගීත ගායනා කළ පළමු අවස්ථාව මෙය වීම. ‘උත්තරා’ චිත‍්‍රපටය සඳහා ඇය සන්තුස් වීරමන් සමඟ යුග ගීතයක් ද ගායනා කර තිබෙනවා. ඒත් එක්කම උරේෂා තවත් වැදගත් කටයුත්තකටත් මුල පුරා තිබෙනවා.ඒ තමයි ඇගේ ඒක පුද්ගල ගායන ප‍්‍රසංගයක් පැවැත්වීම. තවම දිනයක් නැති වුණත් නොබෝ දිනකින් ඒක අපට දැනගන්න ලැබේවි. විශේෂයෙන් මෑත කාලයේ ජනප‍්‍රිය වූ චිත‍්‍රපට පසුබිම් ගීත රැසක් මෙහිදී ගායනා කිරීමට ඇය සූදානම් වෙනවා.  හැම ඉරිදාම ‘සිරස’ රූපවාහිනියේ ‘නිරෝෂයි ඉරෝෂයි’ තුළින් ඔබ දකින නිරෝෂා පෙරේරා පහුගිය දිනක අපට හමුවුණා. නිවේදන කටයුතු නිසාවෙන් ඇත්තටම ඇය කාර්ය බහුල වෙලා. නිරෝෂයි ඉරෝෂයි විතරක් නොවෙයි සිරස ඩාන්සින් ස්ටාර් වැඩසටහන ඉදිරිපත් කරන්නෙත් ඇය. නිවේදිකාවක් විතරක් ම නොවෙයි ඇය හොඳ රංගන ශිල්පිනියකුත් වෙනවා.නමුත් නිරෝෂා නම් කියන්නේ රඟපාන්න වෙලාව අඩුයි වගේ ම ඇගේ හිතේ පුංචි කම්මැලිකමක් තියනව කියලයි. පිට පළාත්වල ගිහින් දවස් ගණන් නැවතිලා ඉන්න ඇය වැඩිය කැමැති නෑ. ඇගේ ප‍්‍රියතම දේ තමයි නිවෙසට වෙලා ඉන්න එක. ගෙදර ඉන්නව නම් කරන්නේ චිත‍්‍රපට බලන එක තමයි.නිරෝෂා රඟපාන්න කම්මැලි වුණාට පසුගිය දිනවල ඇය රඟපාපු සනත් ගුණතිලක ගේ ‘එකමත් එක රටක’ චිත‍්‍රපටය තව නොබෝ දිනකින් ම අපිට දැකගන්න ලැබෙයි. නිරෝෂා නම් කියන්නේ ආචාර්ය කේමදාසයන් වැනි ප‍්‍රවීණයන්ගෙන් පවා ඇයට පැසසුම් ලැබුණා කියලයි. ඒ කොහොම වුණත් නිවේදන වෘත්තිය ඇගේ ප‍්‍රාණය හා සරියි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=av08122111</link>
    <topic>අම්මා නැති වුණාට පස්සෙ තාත්තා අපට වඩාත් ළංවුණ</topic>
    <author>ජයමිණි අත්තනායක සේයා රූ - ගීත් ද මෙල්</author>
    <content>කවරයේ කතාවඔටුනු නොපළන් රජ කුමරා චාල්ස් 60 වැනි වියටරුක්මණී දේවිය පිළිබඳ මගේ මතකය දිග හැරෙන්නේ අවුරුදු හයේ ඉඳන්‘මැජික්ෂාන් 2008’ සමඟ රට වටා යන පාලිතයොවුන් පෙ‍්‍ර්මය ගැන කියන ‘නිල් දිය යහන’ ‘රටේ’ගේ සැලෝලයිඩ් සිහිනයගුවන් විදුලියේ සුජීවට මුල්වරට සම්මානයක්මොකද කරන්නේ ඉක්මනට ඩොක්ටර් කෙනකුට පෙන්නමු (රසදුන නව කථාව)ශාරුක් ඛාන්ට මැලේසියාවේ පත්තර හරසරලොකුම හොඳමකොහොමද තොරතුරුඅම්මා නැති වුණාට පස්සෙ තාත්තා අපට වඩාත් ළංවුණා‘මා ළඟට වී’ගයන නාත් බණ්ඩාරවිජය - දේවිකා තැනූ ‘ආදර මන්දිරේ’අසිරිමත් නත්තලට මැවූ ‘හිම ලෝකය’කඳු වළල්ලෙන් වට වූ සුන්දර පරිසරය කුකුළේ ගඟරූ විසිතුරුමේ නගරය මා ඔබ මුණ ගැසුණු නගරයයි...” ”මේ නගරය මා ඔබ වෙන් කෙරුණු නගරයයි...ඔහුගේ නිවහනට යන මඟ දෙපස තවමත්, සුදු කොඩි වලින් සැරසී ඇත. ඔහු ගැයූ ගීත සඳහන්ව ඇති බැනර් හා ඡායාරූප ද ඒ අතර විය. පයාගල, කළමුල්ල පටු මාවත දිගේ, ඡායාරූප ශිල්පී ගීත්, මාත් පිය නැඟුවේ ඒ සොඳුරු මිනිසා තබා ගිය ඉතිරි වූ “මතක සුවඳ” මෙනෙහි කරන්නටය.මර්වින්ගේ දයාබර දරුවන් වන අමල්, සොහාන්, සමන්කා හා නිමාෂි ගේ දෙනෙත් හි සැඟවී තිබුණේ ඔවුන්ගේ හදවත්වල ගැඹුරුම තැනින් ඉනූ කඳුළු යැයි මට සිතේ.ඔවුන්ගේ අසලට ගොස් තොරතුරු අසන්නට හෝ ඡායාරූපයක් ගන්නට පවා කිසිදු හැඟීමක් හෝ උනන්දුවක් ඇති නොවූයේ විඩාබර වූ ඔවුන්ගේ ශෝකාකූල මුහුණු දැකීමෙන්ය.වැඩිමල් දියණිය සමන්කා මර්වින්ගේ ඡායාරූපයට අත තබා තවමත් හඬා වැළපෙන්නීය.”අම්මා නැති වුණාට පස්සේ ඒ ගෙවුණු අවුරුදු දහය පුරාම ඔයා අපේ ළඟට වෙලා හැම යුතුකමක්ම ඉටු කළා. ඒ දුක දරා ගත්තේ ඔයා නිසයි. අනේ! දැන් අපි තනිවෙලා.ඔයාගේ හිතේ තියෙන හැමදේම මට නේද කීවේ? මම කසාද බැඳලා ප‍්‍රසාද් එක්ක ගෙදරින් පිට වෙද්දී, ඔයා මොන තරම් දුක් වුණාද? ඇඬුවද? ඊට පස්සේ ඔයා මගේ දරුවෝ වෙනුවෙන් මොන තරම් දේවල් කළාද?(වමේ සිට) සොහාන්, නිමාෂි, අමල් සහ සමන්තා සොවින් බරවගෙදරින් ගියත්, මම ගෙදර එයි කියාලා මඟ බලාගෙන ඉන්නවා. ආයි කවදා දකින්නද? මේ දුක කොහොම දරා ගන්නද ...””අනේ මගේ රත්තරන් තාත්තේ! ඔයාට, ආයිමත් පණ අරගෙන අපේ ළඟට එන්න බැරිද?”මේ නිමාෂි පෙරේරා.ඇය මර්වින්ගේ බාලම දියණියයි. පාසල් අධ්‍යාපනයෙන් පසුව පියාගේ අසලම රැඳී, ඔහුගේ අසනීප තත්ත්වයට, බොහෝ උවටැන් කෙරුණේද ඇගේ අතිනි.”1989 ඉඳලම තාත්තා දියවැඩියා රෝගයෙන් පෙළුණා. ෂුගර් වැඩිවුණාම, සමහර වෙලාවට ප‍්‍රතිකාර ගත්තත් ඒ රෝගී තත්වය එයා වැඩිය ගණන් ගත්තේම නෑ.කකුල් ඉදිමී, දණිස් අමාරුවෙන් පෙළුණු සමහර වෙලාවක එයාට ඇවිද ගන්නත් බැරි මට්ටමක හිටියේ.ඒ නිසා ප‍්‍රසංග වලට ගියත් එයා ගීත ගැයුවේ ඉඳගෙන.එක දවසක් අමල් අයියලාගේ මහරගම නිවසේ ඉද්දී තාත්තා හිටි හැටියේම ගොඩක් අසනීප වුණා. කකුල් අත් දරදඬුවෙලා කටත් එක පැත්තකට හැරවිලා, කතාකර ගන්නත් බැරිව හිටියා. ඒ නිසා පහුගිය නොවැම්බර් 13 වෙනිදා, අපි තාත්තව කළුබෝවිල මහරෝහලට ඇතුල් කරලා ප‍්‍රතිකාර කළා. සුව අතට හැරී තිබූ නිසා දෙසැම්බර් 05 වෙනිදා ටිකට් කපාගෙන ගෙදර එක්කගෙන ආවා. අපි හැමෝම එයා ළඟට වෙලා දුක සැප බැලුවා.එයා ඒ දවස් ටිකේම මතක් කළේ අපේ අම්මවයි, ආච්චි අම්මවයි. (මර්වින්ගේ මව) හරිම ආදරෙන්, එයාලා ගැන කියව කියවා ඉන්නවා. එයාලට අපේ තාත්තා පණ වගේ හරිම ආදරෙන් හිටියේ. සමහර වෙලාවට කතා කර කර ඉද්දීම එයාට නින්ද යනවා.ඒ අතර සෙම් අමාරුව හොඳටම වැඩි වුණා. කෑම බීම පවා ගත්තේ නෑ. ඒ හින්දා නැවතත් රෝහල් ගත කරන්න අපි කළුබෝවිලට අරගෙන ආවා. එදා උදේ වරුවේ අපිත් එක්ක කථා කළා. අපි ළඟටම වෙලා ඉන්නකොට එයාට ලොකු ධෛය¸යක් එනවා.ඒත්, ඒ රෝහලට ගේන අතරතුර තමා තාත්තා...”ඇය ඉකි බිඳින්නට වූවාය.පියාගේ වියෝවෙන් විඩාපත් වූ සිතින්, ඔහු පසෙකට වී හිඳ සුසුම් අතරින් අප හා කතාබහට එක්විය.සංගීත ඥානය, ඒ ආභාෂය තම පියා වෙතින් ලැබූ, අමල් පෙරේරා, “ස්වකීය හඩින්ම, අනන්‍යතාවක් ගොඩ නඟාගත් තාරුණ්‍යයේ ගායකයෙකි.”අපේ පවුලේ වැඩිමලා මම. මගේ නංගිලා දෙන්නටයි, මල්ලිටයි,මටයි හිටිය එකම යාළුවත් එයා. අපි අද දුක්වෙන්නේ පියාගේ සෙනෙහස අහිමි වුණා වගේම අපේ ජීවිතවලට හිටිය හොඳම යාළුවා නැතිවුණු එක ගැන.””අපි දෙන්නා අතර කිසිම රහසක් නෑ. පුංචි කාලේ ඉඳලම මගේ ප‍්‍රතිරූපය හැදුවේ ඔහු, සංගීතයෙදි විතරක් නෙවෙයි, ජීවිතයේ හැම දේ කදීම.””අම්මා නැතිවුණාට පස්සේ තාත්තා එක්ක තිබුණ, සමීපකම බැඳීම, තවත් වැඩිවුණා. අපේ තීරණවලට සීමා පැනවූවේ නෑ. බලපෑම් කළේ නෑ.””බැංකු ගිණුම්, සුඛෝපභෝගී වාහන, ගෙවල් දොරවල්, සල්ලි මිල මුදල් ලබා ගැනීම පරමාර්ථයෙන් එයා කවදාවත්, තමන්ගේ ගීත කලාව පාවලා දුන්නේ නෑ. මුදල් පසුපස හඹා නොයා, නිහඬව, නිර්මාණ කරපු කෙනෙක්. ගුරුවරයෙක් වශයෙන් ළමයින්ට, නවකයින්ට උදවු කරලා තියෙනවා ඕන තරම්.මර්වින් මාලනී අතිනත ගත්දා”පුංචි කාලේ අපේ මුරණ්ඩුකම් වලට ගහලා බැනලා තියෙනවා. කේන්ති ගිහින් ගුටි දුන්නත්, සිය දහස් වාරයක් එයා හිතින් ළතවෙනවා, හරිම සංවේදී කෙනෙක්. ඒ වෙලාවට එයා කරන්නේ අතේ තියෙන සතේම වියදම් කරලා, අපිට කන්න බොන්න ගෙනත් දෙන එක. ඒ වගේම කිසිම දෙයක් හිතට ගන්නැතිව, විනෝදෙන් සැහැල්ලුවෙන් කාලය ගත කරන්න කැමති කෙනෙක්.””මිනිබිරියන්ගෙන් මගේ පුංචි දුව, “සාරංගාට” එයා ගොඩක් ආදරේ කළා. අපේ අම්මගේ කුඩා කාලේ ගත්ත පින්තූරයක් එයා ළඟ තියාගෙන ඉන්නවා. ඒ පින්තූරයත් එක්ක මගේ දුව දිහා බලාගෙන එයා කියන්නේ “මිය ගිය මාලනී මගේ ළඟට ආයිමත් දෙවියන් එවලා තියෙනවා කියලා””තාත්තාගේ අභාවයෙන් පසුව, අමලුත් ඔහු ගැයූ ගීත ගයන්න ඉදිරිපත් වෙනවද? ඒක මේ රටේ රසිකයන්ට කරන ලොකුම සාධාරණත්වයක් වේවී” මා එසේ පවසා අමල්ගේ මුහුණ දෙස බලා සිටියේ ඔහුගෙන් ලැබෙනා පිළිතුර කුමක්ද? වීද යන්නටය.”මගේ රත්තරං තාත්තා මැරෙනකම් බලාගෙන හිටියේ නෑ, ඔහු ගැයූ ගීත ගායනා කරන්න. අනුන්ගේ කර පිටින් නොයන්න කියලා ඔහු මට හැමදාම කීවේ. එයා දැකපු හීනෙ මම සැබෑ කළා. අනෙක මම ගායනා කරන්නේ මගේ ආත්මය. තාත්තා ගායනා කළේ එයා දැකපු ආත්මය. මේ ප‍්‍රතිපත්තිය මම කවදාවත් වෙනස් කරන්නේ නෑ. ඉදිරියටත් ගෙනියනවා.” අමල් පැවසීය.ගායකයෙකු, වාදකයෙකු, සංගීත අධ්‍යක්‍ෂකවරයෙකු මතු නොව සංගීත ආචාර්යවරයෙකු ලෙස හතළිස් වසරක් පුරා සැරි සරමින් ඔහු අද දින අප අතරින් නික්ම ගොස් ඇත්තේ “සඳ එළිය” තරමටම සිසිල දුන් සංගීතය, ගීත කලාව පිළිබඳව සදා කල්හිම අප හදවත් පතුළේ ගැඹුරින්ම ස්පර්ශ වන හැඟුමන් ශේෂ කරමිනි.වෙන්ව ගිය ඒ අපූර්වතමයා පිළිබඳව අපේ කලාකරුවන් කීපදෙනෙකුම ඔවුනොවුන්ගේ අදහස් දැක්වූ ආකාරයයි මේ .මගේ සමකාලීනයෙක්ප‍්‍රවීණ සංගීතඥ වික්ටර් රත්නායකමර්වින් මගේ සමකාලීනයෙක්. ඔහු මට මුණ ගැහුණේ, 1963, රජයේ ලලිත කලායතනයේදී. අපි දෙන්නම ගුවන් විදුලියේ ගායන ශිල්පීන් බවට පත්වුණේ, එකම කාලයක. මීගොඩ විල්සන් ලියූ “පාවේ වලා ඈත කඳු බලා” හා “සෝක සැනසුම් වේදනාවන් ආදරේ පුරවා තබා” යන මා ගැයූ මේ ගීතවලට ඉතාමත් අපූරු සංගීතයක් නිර්මාණය කෙරුණේ ඔහු අතින්.හින්දුස්ථානී සංගීතය හොඳින් ප‍්‍රගුණ කළත්, බොහෝවිට බටහිර සංගීතය මිශ‍්‍ර කරමින්, සුවිශේෂි නාද රටා නිර්මාණය කළා. ඊට හේතුවන්නට ඇත්තේ, ඔහු දේවස්ථානවලදී ගැයූ ප‍්‍රගුණ කළ ගීතිකා වන්නට ඇති.බටහිර සංගීතය, ඒ සංවාදන, ඒ ශිල්ප ක‍්‍රම ඔහු මැනවින් නිර්මාණවලදී ප‍්‍රයෝජනයට අරගෙන තියෙනවා.”තමාටම ආවේණික වූ ගීත ශෛලියක් හදාගත් ඔහු, හොඳ ගිටාර් හා වයලීන් වාදකයෙකු ද වෙනවා. මේ අනන්‍යතාව බොහෝ දෙනෙකුට අද නැහැ.අද ඔහු හා සම කළ හැකි ඔහුගේ අඩුව පුරවන්න සංගීත ක්ෂේත‍්‍රයේදී විකල්පයක් නැහැ කියලා හිතෙනවා.”ගීත අඩුයි ජනප‍්‍රසාදය වැඩියිමහාචාර්ය සුනිල් ආරියරත්නයන් ඔහු පිළිබඳව දක්වනුයේ මෙවැනි අදහසකි.”සිංහල ගීත ගයන ගායක ගායිකාවන් අතරින්, අඩුම ගීත (50 කට ආසන්නව) ගායනා කළ දෙතුන් දෙනා අතරින් කෙනෙක් ඔහු. ඒත් පුදුම කාරණය නම්, ඔහු මේ රටේ ජනපි‍්‍රයම ගායනා ශිල්පීන් කීපදෙනා අතර රැඳී සිටීම.””ඔහු ගැයූ සියලුම ගීත මෙන්ම, සංගීතය නිර්මාණය කරදුන් අනෙක් ගායක ගායිකාවන් ගේ ගයන ගීත දෙස බැලුවත් තණු නිර්මාණය අතින් සරලයි, මිහිරියි. මේ බොහෝ ගී පද ජනපි‍්‍රය වීමට බලපෑවේ, ඔහුගේ තියුණු ගී තනුවල ශක්තිය.”මිනිසත්කමත් ඒ වගේමයි.විශාරද නන්දා මාලනී ගැයූ ගීත කීපයකටම ඔහු, අපූරු තනු නිර්මාණය කළේය. ඒ මතකය ඔස්සේ, ඇගේ හඬ අවධි වූයේ මේ ලෙසිනි.”දක්ෂකමින්, දැනුමින් පමණක් නොව, මිනිසත් කමින්ද පිරිපුන් ඔහු, අපට හිටි, දක්ෂතම සංගීතවේදියෙක්. යම් වැඩකට අත ගැහුවොත්, හරියාකාරව, කැපවීමෙන් ඒ කටයුත්ත කළා. ඒ නිර්මාණ තව අවුරුදු 50, 60 ක් ගියත් මියෙන් නෑ.”ලොවම එපාවී, මේ සිර මැඳුරෙන්, කොතැනක හෝ පිපීලා, නිලම්බරේ සුදු, අයන්න කියන්න ලොවටම ඇහෙන්න... වගේ මා ගැයූ ගීත ගණනාවකටම ඔහු තනු නිර්මාණය කළා. මේ ගීත මේ තරම් ජනපි‍්‍රය වෙන්න හේතුව එහි තනුව. බොහෝ දෙනෙක් ඔහු ගායකයෙකු වගේම හොඳ සංගීතවේදියෙක් කියලා දන්නෑ. ඔහු ගැයූ ගීත බොහොමයක සංගීත නිර්මාණය වුණෙත් ඔහු අතින්මයි.මීට අවුරුදු 15 කට පෙර මගේ සංගීත ආශ‍්‍රමයේ බටහිර සංගීතය, ළමයින්ට උගන්වන්න භාර කළෙත් ඔහුට. ඒ වගේම, මගේ “සත්‍යයේ ගීතය, පවන” වගේ ප‍්‍රසංග වල නිත්‍ය වාදකයෙකු ලෙසත්, කටයුතු කළා. මේ තරම් කෙටි කාලයක් තුළ හැමදේම දාලා අප අතරින් වෙන්වීම ඉතාම කනගාටුදායක සිද්ධියක්”ඔහු, මෙලොව අතහැර ගියද, ඔහුගේ හද පතුලෙන්ම නැඟි නාද ස්වර රටාවන්ද ගැයූ ගීතයන්ද ශ‍්‍රාවකයින් ගේ සවනත සදා කල්හිම රැෙඳනු ඇත.වැව් ඉවුරෙහි දිය කඳ පෙර සේම බිඳෙනවා නුග ගස්පෙළ අප නැතුවත් තව දළු ලනවා සරසවි බිම කඳුරැල්ලෙන් එතෙර පෙනෙනවා ජීවිතයම හීනයකැයි කියා හිතෙනවාසෞන්දර්යයාණෙනි! ඔබට මොක් සුව!!ජයමිණි අත්තනායක සේයා රූ - ගීත් ද මෙල්</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=av08122112</link>
    <topic>‘මා ළඟට වී’ ගයන නාත් බණ්ඩාර</topic>
    <author>ඉඳුනිල්</author>
    <content>කවරයේ කතාවඔටුනු නොපළන් රජ කුමරා චාල්ස් 60 වැනි වියටරුක්මණී දේවිය පිළිබඳ මගේ මතකය දිග හැරෙන්නේ අවුරුදු හයේ ඉඳන්‘මැජික්ෂාන් 2008’ සමඟ රට වටා යන පාලිතයොවුන් පෙ‍්‍ර්මය ගැන කියන ‘නිල් දිය යහන’ ‘රටේ’ගේ සැලෝලයිඩ් සිහිනයගුවන් විදුලියේ සුජීවට මුල්වරට සම්මානයක්මොකද කරන්නේ ඉක්මනට ඩොක්ටර් කෙනකුට පෙන්නමු (රසදුන නව කථාව)ශාරුක් ඛාන්ට මැලේසියාවේ පත්තර හරසරලොකුම හොඳමකොහොමද තොරතුරුඅම්මා නැති වුණාට පස්සෙ තාත්තා අපට වඩාත් ළංවුණා‘මා ළඟට වී’ගයන නාත් බණ්ඩාරවිජය - දේවිකා තැනූ ‘ආදර මන්දිරේ’අසිරිමත් නත්තලට මැවූ ‘හිම ලෝකය’කඳු වළල්ලෙන් වට වූ සුන්දර පරිසරය කුකුළේ ගඟරූ විසිතුරු’වැසි දෙවිඳේ තුරු රජිඳ්‍ර එපා තෙමන්න හෙට උදේට මිටි බඳින්න කඩේට දෙන්න’විශාරද නන්දා මාලිනිය ගායනා කරන අතිශයින් ජනපි‍්‍රය මේ ගීතයේ සංගීත නිර්මාණ ශිල්පියා ‘මා ළඟට වී’ නම් වූ සිය කුළුඳුල් CD තැටියෙන් ගායකයකු, සංගීතඥයකු ලෙස සංගීත ලොවට එක් වීමට සූදානම් වෙයි.සංගීත අධ්‍යක්‍ෂවරයකු, ගායකයකු මෙන් ම නළුවකු ද ලෙස කලාවේ දිගු ගමනක් යාමේ මඟ හසර විවර කරගත් ඔහු නමින් නාත් බණ්ඩාර.සංගීතය පවුලේ උරුමයක් ලෙස ගෙන උපන් නාත් ගේ පියා ආශා ගංගා සහ අනුරාධා යන චිත‍්‍රපට වලට සංගීතය නිර්මාණය කළ ප‍්‍රවීණ චිත‍්‍රපට සංගීත අධ්‍යක්‍ෂවරයකු මෙන්ම සංගීත කථිකාචාර්යවරයකු ද වන ලයනල් අමරසිංහ සංගීත වේදියාය..මේ නිසාම කුඩා කල සිටම සංගීතය ඇසුරේ හැදුණු වැඩුණු ඔහු විදුලි ඕගනය මැනැවින් ප‍්‍රගුණ කළ වාදකයෙකි. පින්නවල මධ්‍ය මහා විද්‍යාලයේ අකුරු කළ සමයේදීම සංගීතයට දක්‍ෂතා දක්වමින් ජනපි‍්‍රය වූ ඔහු උසස් පෙළ සඳහා බටහිර සංගීතය හැදෑරීය.අනතුරුව ආචාර්ය ශාන්ති ගීත දේවයන් යටතේ ගායනයත්, ආචාර්ය පී.වී. නන්දසිරි මහතා යටතේ සංගීතයත් හැදෑරූ නාත්, සිය හැකියාවන් ඔප කර ගනිමින්, තමන්ගේ ම ශබ්ධාගාරයක් (Recording Studio) පවත්වා ගෙන යන අතර, මේ වන විට නව පරපුරේ නිර්මාණ ශිල්පියකු ලෙස නමක් දිනා ගන්නට සමත් වී සිටී.ධර්ම ශී‍්‍ර වික‍්‍රමසිංහ නිෂ්පාදනය කළ ‘කුමරි බඹසර හැඬූ දා’ ඇතුළු චිත‍්‍රපට 3 ක් සඳහා සංගීත අධ්‍යක්‍ෂණය කර ඇති ඔහු ජූඩ් මුත්තයියා නිෂ්පාදනය කළ ‘මරඟන’ චිත‍්‍රපටය සඳහා සංගීතයෙන් දායක වී ඇත.ජාතික රූපවාහිනියෙන් විකාශය වූ සංජය ලීලාරත්න අධ්‍යක්‍ෂණය කළ ‘චණ්ඩ මාරුතය’ ටෙලි නාට්‍යයේ සංගීතය අධ්‍යක්‍ෂණය කළ නාත්, එහි තේමා ගීතය ගායනා කළ අතර, උරේෂා රවිහාරි ගායන ශිල්පිනිය යුග ගායනයෙන් දායක වී ඇත.කඩවසම් පෙනුමකින් යුත් නාත් ස්වර්ණවාහිනියෙන් විකාශය වූ මිල්ටන් ජයවර්ධන අධ්‍යක්‍ෂණය කළ ‘ඉසුරු දමනය’ ටෙලි නාට්‍යයට රංගනයෙන් දායක වී තිබේ.තමන්ටම ආවේනික ගැඹුරු ආදර බර කට හඬකින් ගී ගයන ඔහු ‘මා ළඟටම වී’ ඛ්ච්තැටිය එළඹෙන ජනවාරි මාසයේදී පමණ එළි දැක්වීමට සූදානම් වෙයි. මෙහි ගීත යොවුන් වියේ ආදරය, විරහව තේමා කර ගනිමින් නිර්මාණය කර ඇති බව නාත් පවසයි.නුවන් ලියන ගේ, නලින්ද සම්පත්, අරුණ ජයවර්ධන, සමන් සුරවීර ආරච්චි, මල්කාන්ති මා කුඹුර මෙහි ගීත රචනයෙන් දායක වී ඇති අතර ගීත 10 කට පමණ තනු නිර්මාණය නාත් විසින්ම සිදු කර ඇත.නව පරපුරේ තරුණ ශිල්පියකු ලෙස නවකයින්ට අතදීමට සූදානමින් සිටින නාත්, නවක ගීත රචකයින්ට, තනු නිර්මාණ ශිල්පීන්ට මෙන්ම ති‍්‍රමාන නිර්මාණ ශිල්පීන්ට (Audio Visual) ඒ සඳහා ඇරියුම් කරයි.ඔහුගේ නිර්මාණ දිවියට ශක්තියක් වූ මවුපියන්, ගුරුවරයන්, සංගීත ගුරුවරුන් මෙන්ම අත දුන් සියලුම දෙනාටත් සංගීතඥ නදීක ගුරුගේ සොහොයුරාටත් ස්තූතිවන්ත වන බව නාත් පවසනවා.077 7555987 දුරකතන අංකයෙන් හෝ නො 32/11 සී ගෝන්ඩන් මෙඩෝස්, මත්තෙගොඩ පොල්ගස්ඕවිට ලිපිනයෙන් හෝ ඔබට නාත් සම්බන්ධ කර ගත හැකියි.ඉඳුනිල්</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=av08122113</link>
    <topic> විජය - දේවිකා තැනූ ‘ආදර මන්දිරේ’</topic>
    <author>හේමාලි විජේරත්න</author>
    <content>කවරයේ කතාවඔටුනු නොපළන් රජ කුමරා චාල්ස් 60 වැනි වියටරුක්මණී දේවිය පිළිබඳ මගේ මතකය දිග හැරෙන්නේ අවුරුදු හයේ ඉඳන්‘මැජික්ෂාන් 2008’ සමඟ රට වටා යන පාලිතයොවුන් පෙ‍්‍ර්මය ගැන කියන ‘නිල් දිය යහන’ ‘රටේ’ගේ සැලෝලයිඩ් සිහිනයගුවන් විදුලියේ සුජීවට මුල්වරට සම්මානයක්මොකද කරන්නේ ඉක්මනට ඩොක්ටර් කෙනකුට පෙන්නමු (රසදුන නව කථාව)ශාරුක් ඛාන්ට මැලේසියාවේ පත්තර හරසරලොකුම හොඳමකොහොමද තොරතුරුඅම්මා නැති වුණාට පස්සෙ තාත්තා අපට වඩාත් ළංවුණා‘මා ළඟට වී’ගයන නාත් බණ්ඩාරවිජය - දේවිකා තැනූ ‘ආදර මන්දිරේ’අසිරිමත් නත්තලට මැවූ ‘හිම ලෝකය’කඳු වළල්ලෙන් වට වූ සුන්දර පරිසරය කුකුළේ ගඟරූ විසිතුරුකලා ක්ෂේත‍්‍රයේ ප‍්‍රවීණ ජනප‍්‍රිය නළු නිළි යුවළක් පසුගියදා නව නිවහනකට ගොඩ වැදුණා. ඔවුන් දෙපළ තමයි විජය නන්දසිරි සහ දේවිකා මිහිරානි. විජය නන්දසිරි - දේවිකා යුවළ වසර විසි දෙකකට ආසන්න දීර්ඝ කාලයක් පදිංචිව හිටියේ මාලිගාවත්ත මහල් නිවාසයක. මේ කාලය ඇතුළත මේ දෙන්නගේ ම හිතේ නව නිවහනක බලාපොරොත්තුව තිබුණා. පසුගිය සතියේ තමයි ඒ බලාපොරොත්තුව මල්ඵල ගැන්වුණේ.“අපි මාලිගාවත්තේ ගෙදරට වැඩියෙන් කැමැති වෙලා හිටියේ කලා කටයුතු වලටත් දරු දෙන්නගේ අධ්‍යාපන කටයුතු වලටත් හරිම පහසුවක් වුණු නිසයි. විශේෂයෙන් ම ප‍්‍රවාහන පහසුකම් අතින්. අපි දෙන්නාම කල්පනා කළේ දරුවෝ දෙන්නගේ අධ්‍යාපනය ගැන දුව නිවංජනා ඒ වෙනකොට කොළඹ විශාඛා විද්‍යාලයේ ඉගෙන ගන්නවා. පුතා රාජකීය විද්‍යාලයේ ඉගෙන ගන්නවා.අපි ටිකක් දුරකට ගියොත් මේ දෙන්නටම ඉස්කෝලෙ එන්න ටිකක් පාන්දර නැඟිටින්න වෙනවා. කරදර විඳින්න වෙන හින්ද අලුත් නිවහනකට යන එක ටිකක් පමා කළා.”අපේ කතා බහට එකතු වුණේ විජයගේ ආදරණීය බිරිඳ දේවිකා.විජයත් - දේවිකාත් විවාහ වෙලා දැන් අවුරුදු 27 ට කිට්ටු වෙන්න ආවා. ඒත් මේ දෙන්නට දෙන්නා දක්වන ආදරේ එදා වගේමයි.දුව නවාංජනා උසස් පෙළ ලියලා ප‍්‍රතිඵල එනකම් දැන් ගෙදර ඉන්නවා. පුතා 10 වැනි ශ්‍රේණියේ. විජයත් - දේවිකාත් එකතු වෙලා තමන්ගේ පවුල වෙනුවෙන් අලුතින් ගොඩනැඟුව නිවහන පිහිටලා තිබෙන්නේ ගල්කිස්සේ ටෙම්ෆ්ලර්ස් පාරේ කලාපුරයේ ය.“අපි මේ නිවස ගොඩනඟන්න පටන් අරන් දැන් අවුරුදු දෙකක් විතර ඇති. අපි දෙන්නගේම කැමැත්තට අනුව ගෘහ නිර්මාණ ශිල්පියෙක් ලව්වා මේ ප්ලෑන් එක ඇඳ ගත්තෙ. විශාල ඉඩමක් නොමැති නිසා මහල් 04 ක් එක්වුණා.ඔෆිස් කාමරයක්, විසිත්ත කාමරයක්, ප‍්‍රැන්ටියක්, කෑම කාමරයක්, නිදන කාමර 5 ක් ටී.වී කාමරයක් එක්සසයිස් කාමරයක් වගේ ම අපේ නාට්‍ය පුහුණුවීම් කරන්න පුළුවන් ශාලාවකුත් මෙහි තියෙනවා. දැන් අපිට නාට්‍ය පුහුණුවීම් සඳහා තැන් තැන්වල යන්න අවශ්‍ය නෑ. කාලයත් මුදලුත් දෙකම ඉතුරුයි. නිවෙසේදීම නාට්‍ය පුහුණුවීම් කරන්න පුළුවන්.විජය අතිශයින් ම කාර්ය බහුල පුද්ගලයෙක් නිසා මේ නිවෙසේ කටයුතුත් දූ දරුවන්ගේ කටයුතුත් හැම වගකීමක් ම බාර අරගෙන තිබෙන්නේ දේවිකායි. දේවිකා මිහිරානි කියන්නේ ලංකාවේ පළමු වැනි ටෙලිනාට්‍ය නිළිය. ඇයට කලා කටයුතු කොයිතරම් ආවත් පවුල වෙනුවෙන් ඒ සියල්ල පරිත්‍යාග කරන්න කොයි මොහොතකවත් පසුබට වුණේ නෑ. ඇය කියන්නේ ඒ කැපවීම් සියල්ලම ඇය බොහෝම සතුටින් කරපු ඒවා කියලයි.“මම මගේ පවුල වෙනුවෙන් සියයට දාහක් කැපවීම් කළ කෙනෙක්. ඒ සෑම දෙයක් ගැන ම මට සතුටුයි. ඒ වගේ ම තමයි අපේ අලුත් නිවහන හොඳින් ඉඩකඩ තිබෙන නිදහස් තැනක්. මෙතන්ට ආව කියලා අමුතු දෙයක් මට නෑ. කවදත් මම දුක, සැප, සතුට, ශෝකය, හැම දෙයක්ම සම සිතින් විඳ දරා ගත් ගැහැනියක්. හැබැයි එක දෙයක් තියෙනවා.මේ නිවෙස බොහොම ආදරයෙන් හැදුණ නිවෙසක්. මේ ගේ පුරාම තියෙන්නෙ විජයගේත් මගේත් දාඩිය, මහන්සිය ගේ පුරාම දෝංකාර දෙන්නේ අපි දෙන්නගේ කටහඬ. මේ ගෙදරට වියදම් කරපු හැම සතයෙම අපි මහන්සියෙන් රඟපාලා හම්බ කරගත්ත මුදල්. මම මේ ගෙදරට කියන්නේ ‘ආදර මන්දිරේ’ කියලයි. දේවිකා කියන්නේ හිත පිරිච්ච සතුටකින්. ඈ කියන්නේ ඇය තාමත් විජයට ආදරේ කරන්නේ එදා විජයට ආදරේ කරපු විදියටමයි කියලයි.විජයගේ කාර්ය බහුලකම දේවිකාට වදයක් නොවෙයිද?“මම විජයට දක්වන ආදරේ නිසාම ඒ හැම වදයක් ම මට සුන්දර වෙලා. මම ඒවා ආසාවෙන් විඳ දරා ගන්නවා.විජය නන්දසිරි කියන්නේ අද ලංකාවේ ඉන්නම ජනප‍්‍රියම නළුවෙක්. ඔහු නිවෙසේ රැඳෙන වෙලාවක් හොයාගන්න ඇත්තටම අමාරු ඇති. විජය කියන විදියට තමන් අතින් ඉටු විය යුතු බොහෝ දේවල්වල බර කරට ගන්නෙත් දේවිකා. ගෙදර දොර කටයුතු පවුලේ වගකීම්, යුතුකම්, යාළු මිත‍්‍රයන් ගේ, නෑදෑයන්ගේ ප‍්‍රශ්නවලට අමතරව සමාජ සේවා කටයුතු කරන්නත් ඇය කොහොම හරි වෙලාව හොයා ගන්නවලු.අම්ම - තාත්තා වගේ ම මේ පවුලේ දරුවෝ දෙන්නත් වැඩිපුරම නැඹුරුවෙලා තියෙන්නේ කලාවට. දෙන්නම ගායනයට, නර්තනයට, රංගනයට වගේ ම වාදනයටත් දක්ෂයි. ඔවුන් දිගටම කරගෙන යන වෘෂභ රාජ, භාරත රැජින, ශ‍්‍රී ගජබා සහ කුස පබාවතී නාට්‍ය විදේශ සංචාර සඳහා රැගෙන ගිය විට නාට්‍යයේ ‘සවුන්ඩ්ස්’ කරන්නේ දුව නවාංජනයි. ‘ලයිටින්’ කරන්නේ පුතායි.“මාත් විජයත් හැම වේලේම දරුවන්ට කියන්නේ හොඳට ඉගෙන ගෙන වෘත්තීය ජීවිතයක් අරඹන්න කියලයි. කලාව කියන දේ විනෝදාංශයක් විදියට කරන්න කියලයි. මේ දෙන්නගේ කලා හැකියාව ගැන ඇත්තටම අපි දෙන්නට පුදුම සතුටක් තියෙන්නේ. අපේ දුවයි පුතයි අපේ පවුලට ලොකු සම්පතක්.”ගෘහණියක්, මවක්, බිරිඳක් හැටියට මට ලොකු වගකීම් ගොඩාක් පැවරිලා තිබෙනවා. අනෙක් පැත්තෙන් මං කලා කාරිනියක්. නිළියක් කියලා හැම වෙලේම වත්සුණු තවරගෙන ඉන්න ගැහැනියක් නොවෙයි. අපේ ගෙදර වැඩ බොහොමයක් මගේ අතින් ම තමයි කෙරෙන්නේ. එදා ඉඳලම විජයටත්. මටත් ඕන වුණේ කාටවත් කරදරයක් නැතුව අපේ පාඩුවේ ජීවත්වෙන්නයි. දැන් අපි අපේ නිවහනේ දරුවෝ දෙන්නත් එක්ක සතුටින් ජීවත්වෙනවා.හේමාලි විජේරත්නඡායාරූප - තුෂාර ප‍්‍රනාන්දු</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=av08122114</link>
    <topic>අසිරිමත් නත්තලට මැවූ ‘හිම ලෝකය’</topic>
    <author>ඉනෝකා පෙරේරා බණ්ඩාර</author>
    <content>කවරයේ කතාවඔටුනු නොපළන් රජ කුමරා චාල්ස් 60 වැනි වියටරුක්මණී දේවිය පිළිබඳ මගේ මතකය දිග හැරෙන්නේ අවුරුදු හයේ ඉඳන්‘මැජික්ෂාන් 2008’ සමඟ රට වටා යන පාලිතයොවුන් පෙ‍්‍ර්මය ගැන කියන ‘නිල් දිය යහන’ ‘රටේ’ගේ සැලෝලයිඩ් සිහිනයගුවන් විදුලියේ සුජීවට මුල්වරට සම්මානයක්මොකද කරන්නේ ඉක්මනට ඩොක්ටර් කෙනකුට පෙන්නමු (රසදුන නව කථාව)ශාරුක් ඛාන්ට මැලේසියාවේ පත්තර හරසරලොකුම හොඳමකොහොමද තොරතුරුඅම්මා නැති වුණාට පස්සෙ තාත්තා අපට වඩාත් ළංවුණා‘මා ළඟට වී’ගයන නාත් බණ්ඩාරවිජය - දේවිකා තැනූ ‘ආදර මන්දිරේ’අසිරිමත් නත්තලට මැවූ ‘හිම ලෝකය’කඳු වළල්ලෙන් වට වූ සුන්දර පරිසරය කුකුළේ ගඟරූ විසිතුරුඅවුරුදු පහක් පුරා කොළඹට හිම වැටුණ.ඒ අත්දැකීම ලෝබ නැතිව විඳගන්න පුළුවන් වෙන විදියට, මේ පාරත් ඔන්න කොළඹට හිම වැටෙන්න අරන්.එක්සෙල් වර්ල්ඩ් බිමේ වසරක් පාසා ඉදිවන අර සුවිසල් කූඩාරම, මේ පාරත් එහෙමම ඉදිවෙලා.හැන්දෑවට පටන් ගන්න හිම වැස්ස, මහ රෑ වෙන තුරු, ඇද හැලෙනව. පොඩිත්තන්ට විතරක් නෙවෙයි, නටන දඟලන තාරුණ්‍යයටත් නෑ ඒකෙ වගක්. හැමෝම හිම වැස්සට යටවෙලා. කොහෙන්දෝ කඩා හැලෙන හිම පියලි, දඟකාර පොඩිත්තන්ගෙ හිස් මත ‘තොප්පි’යක වෙස් අරන්.’නෝටි කාස්ට්ල්’ මන්දිරයසමහරුන්ගෙ කැමැත්ත ඝනව බිම පුරා ඇතිරූ, මේ හිම පොළොව මත ලෙස්සා යන්න.දෙපාවලට දැනෙන සීතල ගැනවත්, උරහිස් මතට ඇද හැලෙන හිම පියලි ගැනවත් ඔවුන්ට වගක් නැති හැටි.පුංචි ඈයින්ගේ ලොවේ ආදරය දිනා ගත්, ස්නූපි ඩොනල්ඩ් ඩක්...මිකී මවුස්..වගේම ක්ලවුන් ලන්, ළමයින්ගෙ මැද්දට පැනගෙන.ඩී.ජේ. සංගීතයෙ රිද්මයට ඇඟ පත නළවන ගමන්, පුංචි ඈයොත් එක්කම හිම රංගනයෙ යෙදෙන්නයි මේ අයගෙත් උවමනාව.හයසිය දෙනකුට පමණ ඉඩකඩ ඇති, මේ දැවැන්ත කූඩාරම, නිර්මාණ කර ඇත්තෙ, ‘ස්කයිස් - පෑන්’ නම් සුවිශේෂ රෙදි වර්ගයකින්. ඩුබායි රටේ මහ මුහුදේ තැනූ බර්ජ් ඇරැබ්’ තරු හෝටලයෙ, රුවල හැඩැති කොටස සම්පූර්ණයෙන්ම නිමැවී ඇත්තේත්, මේ ‘ස්කයිස් - පෑන්’ රෙද්දෙන්.අපේ රටේ වෙළඳ කලාපයේ යුවතියන් අතින් නිමැවෙන මේ විස්මිත කූඩාරමේ වටිනාකම රුපියල් මිලියන තුනක් පමණ.විසල් අයිස් කුට්ටි ළඟ ළඟ පේළි ගැසී, තවත් අයිස් කැබැලි ඊට එක් වී හැදෙන හිම පොළොව, දවසක් හමාරක් නෙවෙයි, මාසයක් හමාරක් වුවත් තියාගන්න පුළුවන් විදියෙ එකක්.සංදර්ශනයට දෙපැයක් පමණ තිබියදීයි, ඝන අයිස් කැට අතුරා හිම පොළොව සැකසෙන්නෙ.”මේ දවස්වල රෑට සීතලයි – වැස්සයි නිසා වෙලාවකට මුළු කූඩාරම ඇතුළම මීදුමකින් වැහිල යනව...”රවී කියන ඔය සිදුවීම අහම්බයක් සේ සිදුවන්නක්.රවී විජේනාදන්... ‘එක්සෙල් - වර්ල්ඩ්’ අධ්‍යක්‍ෂවරයා. මේ ආකර්ෂණීය සිදුවීමෙන් ලොකු පුංචි හැමෝම මොහොතකට වික්‍ෂිප්ත වෙනව වගේම, ඊළඟ මොහොතෙ සතුටින් පිනා යනව කියලයි රවී කියන්නෙ.ලෝකයේ විවිධ රටවල සුන්දරත්වය, විනෝදාස්වාදජනක දේ සොයා යන ඔහු, කලින් කලට අපේ රටට අලුත් අලුත් දෑ හඳුන්වා දෙනවා. එක්සෙල් - වර්ල්ඩ් බිමේ, අහස උසට ඉදිවුණු මනරම්, යෝධ නත්තල් ගහත් එහෙම එකක්.මෙවර හිම ලෝකයට නම් ලැබී ඇත්තෙ, ’winter Paradise’නමින්.’නෝටි කාස්ට්ල්’ (Naughty castle), මේ බිමේ ලද හැකි, අලුත්ම අත්දැකීම.ඈත අතීතයේ එකෝමත් එක රටක කතාන්දරයක් සිහි ගන්වන, මේ මනරම් මන්දිරය ඉදිව ඇත්තෙ නේක වර්ණයෙන්. එය හුළං පිරවූ මාලිගයක් යැයි දැනෙන්නට එහි නැග සෙල්ලමේ යෙදෙන්නම වෙනවා. ලොකු පුංචි කාටත් එය අපූරු අත්දැකීමක් වන බව නම් නො අනුමානයි.ඇති තරම් දඟලන්නට, සෙල්ලමේ යෙදෙන්නට තැනූ නෙක වර්ණයේ, මාලිගයට ඔබ්බෙන් විසල් කුළුණක්. හුළං පිරවූ මේ කුළුනට නැග යන එකත් එහි සිට ලෙස්සා පහළට රූටන එකත් ළමා ලෝකයට නම් අපූරු අත්දැකීමක්.හුළං පිරවූ කණු දෙකක, ඔන්චිල්ලාව සේ තැනුනු පටි දෙකකට මැදිව, ආරක්‍ෂිත ‘බෙල්ට්’ දමා, උඩට – පහළට විසිවීමත් ළමා ලෝකය වෙනුවෙන් නිමැවුණු ත‍්‍රාසජනක සෙල්ලමක්. පොඩිත්තන් ගෙ පපුව නම් ගැහෙනව ඇති.ඒත්, එහෙම අත්දැකීමක් විඳින එකත් අලුත් දෙයක්.ඉතින්, හිම ලෝකෙට, හිම වැටෙන්න, මහා උසට තැනුණු අට්ටාලෙක ඉඳන් අයිස් කුට්ටි පියලි වෙනව. දිගින් අඩි 3 1/2ක් හා පළලින් අඩි 2 ක් පමණ වන විසල් අයිස් කුට්ටියක් කවුළු තුළින් පියලි වී විසි වෙන්න ගත වෙන්නෙ විනාඩි 10 කටත් අඩු කාලයක්.ඉතින්, ඔබට හිතාගන්න පුළුවන්ද... පැයක හිම වැස්සක් සඳහා කොයිතරම් නම් අයිස්කුට්ටි ප‍්‍රමාණයක් උවමනා වෙනවද...ඇස්කිමෝවන් හැදූ විසල් හිම ගෙයක හැඩැති මේ ‘ස්නෝ - ඩෝම්’ එක විතරක් නෙවෙයි, ආසියානු කලාපීය රටවල නවමු අත්දැකීමක් වූ ‘සිව්මාන’(4 D Simulation)චිත‍්‍රපට විඳීමට, ‘සිනෙමැටි‍්‍රක්ස්’ ශාලාවත් වෙන් වෙලා. දිග, පළල, ගැඹුර හා චලනය විඳීමයි මේ සිව්මහා චිත‍්‍රපටවල සුවිශේෂි බව.ඉතින් මේ සියල්ල, ඇති හැකි අයට විතරක් නෙවෙයි, ළමා නිවාසවල අසරණ ළමයින්ටත් විඳින්න අවස්ථාව උදා කර දෙන එක තමන්ගෙ සතුට කියලයි රවී කියන්නෙ.ඉනෝකා පෙරේරා බණ්ඩාර</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=av08122116</link>
    <topic>කඳු වළල්ලෙන් වට වූ සුන්දර පරිසරය</topic>
    <author>රෝහණ වෙත්තසිංහ</author>
    <content>කවරයේ කතාවඔටුනු නොපළන් රජ කුමරා චාල්ස් 60 වැනි වියටරුක්මණී දේවිය පිළිබඳ මගේ මතකය දිග හැරෙන්නේ අවුරුදු හයේ ඉඳන්‘මැජික්ෂාන් 2008’ සමඟ රට වටා යන පාලිතයොවුන් පෙ‍්‍ර්මය ගැන කියන ‘නිල් දිය යහන’ ‘රටේ’ගේ සැලෝලයිඩ් සිහිනයගුවන් විදුලියේ සුජීවට මුල්වරට සම්මානයක්මොකද කරන්නේ ඉක්මනට ඩොක්ටර් කෙනකුට පෙන්නමු (රසදුන නව කථාව)ශාරුක් ඛාන්ට මැලේසියාවේ පත්තර හරසරලොකුම හොඳමකොහොමද තොරතුරුඅම්මා නැති වුණාට පස්සෙ තාත්තා අපට වඩාත් ළංවුණා‘මා ළඟට වී’ගයන නාත් බණ්ඩාරවිජය - දේවිකා තැනූ ‘ආදර මන්දිරේ’අසිරිමත් නත්තලට මැවූ ‘හිම ලෝකය’කඳු වළල්ලෙන් වට වූ සුන්දර පරිසරය කුකුළේ ගඟරූ විසිතුරුකුකුළේ ගඟමීදුම් සළු තුනී සේද පටලයකින් හාත්පස පරිසරයම වෙලාගෙන ඇත. ඈත කඳු වළල්ල දිස්වනුයේ සිහින ඡායාවක් මෙනි. මඳක් උස් බිම්කඩක වූ අප නවාතැනේ සිට එක් පැහැර මුළු වටපිටාවම දැකිය හැකියි. ඇස් මානයේ අගටම වෙන්න ‘කුකුළේ ගඟ හොලිඩේ රිසෝට්’ ප‍්‍රධාන ප‍්‍රවේශ දොරටුව පෙනේ. නුවරඑළිය වැනි පෙදෙසකට ගියාක් වැනි හැඟීමක් විටෙක ඇතිවේ.පාන්දරම නැඟිටගත් මා පරිසරයේ කිමිදී සිටියදී මා සගයා “උණු උණුවෙම තේකක් බොමු” කියමින් පැන්ටි‍්‍රය දෙසට යයි.විදුලි කේතලයක්, තේ කුඩු, කෝපි, සීනි, කිරිපිටි පමණක් නොව කොප්ප පීරිසි, වතුර බෝතල ආදී ‘කලමනා’ සියල්ලක් ම මෙහි සූදානම් ය. අපට ඇත්තේ ‘උණු උණුවෙම රිසි දෙයක් හදාගෙන බීම පමණි. අප කෑමට ගෙන යන දෙයක් වේ නම් එය නරක් නොවී තබාගැනීම සඳහා පසෙක ශීතකරණයකි.මිතුරා තේකක් හදන අතර මම මැද සාලයේ වූ රූපවාහිනිය කි‍්‍රයාත්මක කළෙමි. චන්ද්‍රිකා ඇන්ටෙනාවක් ඇති බැවින් නාළිකා රැසකින් එකකට යෑමේ වරම ඇත. දසුන් පැහැදිලි ය.“මොනවද ඔබට මෙහෙට ආව ගමන් හිතුණේ” ඊට සුළු වෙලාවකට පසු අපගේ සුවදුක් විමසීමට ආ මහජන සම්බන්ධතා නිලධාරි දසනායක මහතා ඇසීය.ඔහු ගැන ද යමක් කිව යුතු ය. වයසට ගිය ද කඩිසරය. සුහදශීලී ය. පරිවර්තකයකු ද වන ඔහු ලේඛකයන්ට ඇලුම් කරයි.“ගෙදර ඉන්නවා වගේ දැනුණා” මම කීවෙමි.සැබැවින් ම කෙතරම් සැප පහසුකම් ලැබුණත් දුර බැහැරක ගියවිට ගෙදර ඉන්නවා වැනි හැඟීමක් ඇතිවන්නේ කලාතුරකිනි. එහෙත් මෙහි සෑම නවාතැනක්ම නිවාස වශයෙන් වෙන් වෙන්ව පිහිටීම හා තමන්ගේ පාඩුවේ නිස්කලංකේ ඉන්න සුදුසු වටපිටාවක් තිබීම නිසා ඒ හැඟීම එකවරම ඇතිවේ.දවස් කීපයක් නැවතී සිටින කෙනකුට තමන්ගේ රෙදිපිළි සෝදා ගැනීමට රෙදි සෝදන යන්ත‍්‍ර පවා මෙහි ඇත. නිවාඩුවක් ගතකිරීමට යන පවුලකට අවශ්‍ය නම් තමන්ගේ කෑම - බීම නිවෙසේදී ම හදාගෙන අවට සුන්දර තැන් බැලීමට යා හැකි ය. සිතැඟි පරිදි දවසේ වැඩසටහන සාදාගැනීමට මෙහි එන ආගන්තුකයකුට නිදහස තිබේ.කුකුළේගඟ නිවාඩු නිකේතනය එක් අතකින් කඳුකර සුන්දර නිවාස සංකීර්ණයක සිරි ගනී. පොදු අවශ්‍යතා රැසක් පිළිබඳව මෙහිදී විශේෂ සැලකිල්ල යොමු වී තිබේ. එදිනෙදා බඩු මුට්ටු මිලදී ගැනීමට කඩ සාප්පුවකි. තවත් පසෙක සියලු පහසුකම් සහිත දේශනාගාරයකි. කී‍්‍රඩාව - ශරීර සුවතාව ගැන උනන්දු අයට කි‍්‍රකට් පිටියකි. ටෙනිස් පිටියකි. ජිම් එකකි. එහිම එක් අංශයක ස්ක්වොෂ් කී‍්‍රඩාගාරයකි. නිවෙස් මධ්‍යයේ ආයුර්වේද සත්කාර ලබාදෙන ‘ස්පා’ එකකි.කඳු පදින්නට ආසා අයට පාපැදියක නැඟී රවුමක් යා හැකි ය. ෆ‍්‍රී සෝන් බිම් තීරුවේ දී පෝනියකු පිට නැඟී පුංචි පැංචකුට කව්බෝයි විලාසයක් පෑ හැකි ය. දැවයෙන් නිමවූ වේදිකාව සංගීත සාදයකට අපූරු තැනකි. ඇතැම් රාති‍්‍රයක ගිනි මැලයක් ගසාගෙන විනෝද වෙන තරුණ පිරිසක් මෙහිදී දැක ගත හැකි ය. ඉඩකඩ ඇති මේ බිම් තීරුව දුනු හේවා පන්නයට ද කියාපු තැනකි. ඇවැසි කෙනකුට දුනු ඊතල සැපයේ.මේ කොයි දේ කළත් මනා විනය - මෙතැන උද්ධෘත පාඨයයි. ඒ අන් කිසිවක් නිසා නොව කුකුළේගඟ නිවාඩු නිකේතනය මුළුමනින්ම පාලනය වන්නේ ශ‍්‍රී ලංකා යුද හමුදාව මඟින් හෙයිනි.කුකුළේගඟ නිවාඩු නිකේතනයේ වත්මන් ප‍්‍රධාන විධායක නිලධාරිවරයා කර්නල් කමල් ෆොන්සේකා මහතායි.“මෙම ස්ථානය මුලින් ම නිර්මාණය වුණේ හමුදා පුහුණුවීම් සඳහා එන ශ‍්‍රී ලංකා සහ විදේශීය හමුදා නිලධාරීන්ට පහසුකම් සලසන්න. එක්සත් ජාතීන්ගේ සාම සාධක වැඩපිළිවෙළ යටතේ මේ පුහුණු වැඩමුළු පැවැත්වුණේ මොල්්කාවේ, උස්කාවැලි කියන ප‍්‍රදේශයේ. ඔවුන්ට නැවතීමේ පහසුකම් සහ කෑම්බීම් මෙතැනින් සැපයුණා.“පසුකාලෙක මෙම ස්ථානය තවදුරටත් නඩත්තු කරගෙන පවත්වාගෙන යෑමේ අවශ්‍යතාව මතයි නිවාඩු නිකේතනයක් බවට පත් කළේ. අපේ රණවිරුවන්ට හා ඔවුන්ගේ පවුල්වල අයට මෙතැන විශේෂ පහසුකම් සැපයෙනවා ඒ වගේ ම නිවාඩුවක් ගත කරන්න එන අනෙක් අයටත් මෙතැන විවෘතයි. එක් එක් ආයතනවල වැඩමුළු ආදියටත් මෙතැන යොදා ගන්නවා. ඒ දේශනාගාර පහසුකම් හෙමත් තිබෙන නිසා. හමුදාපතිවරයා නිරන්තරව මෙහි කැරෙන කටයුතු අධීක්ෂණය කරනවා. ඒ නිසා අද මෙතැන විශාල දියුණුවක් ලබා තිබෙනවා.කර්නල් කමල් ෆොන්සේකා පවසන්නේ ලාබ ඉපයීමේ පරමාර්ථය ඔවුන් මුල්තැන් හී ලා නොසලකන බවයි.“සාධාරණ මුදලකට ඉහළම සේවාවක් ලබාදීමයි අපේ පරමාර්ථය.”අක්කර 12 ක් පුරා විහිදී මෙම දැකුම්කළු භූමි බාගයේ නිකේතන 64 ක් වේ. ඒවා වර්ග තුනකට වෙන්කැර ඇත. ‘ඒ’ කාණ්ඩය තනි නිදන කාමරයක් සහිත නිවහනකි. එය බෙහෙවින් ම මධුසමය ගත කිරීමට එන අලුත විවාපත් ජෝඩු සඳහා කදිමය. ‘බී’ කාණ්ඩයේ නිවහනක නිදන කාමර තුනකි. එහි හයදෙනකුට සියලු පහසුකම් සැපයේ. ‘සී’ කාණ්ඩයේ නිවහනක නිදන කාමර දෙකකි. එය නිර්මාණය කැර ඇත්තේ සිව්දෙනකු වෙනුවෙනි.කළුතර දිස්ති‍්‍රක්කයේ නැගෙනහිර සීමාවේ පිහිටි එකම නිවාඩු නිකේතනය වශයෙන් ද මෙය සැලකේ.කොළඹ සිට පැය දෙක හමාරක් වැනි කෙටි කාලයක් තුළදී කුකුළේගඟට ළඟාවිය හැකිය. කොළඹ සිට කළුතරට පැමිණ එතැන් සිට නාගොඩ, මතුගම හරහා අගලවත්තට ළඟාවී එතැනින් බදුරලිය පාරේ කි.මී. 12 ක් ගෙවා ලත්පඳුර හන්දියෙන් වමට හැරී කි.මී. 8 ක් පමණ ගිය තැන පාර අද්දර වූ ‘කුකුළේගඟ හොලිඩේ රිසෝට්’ සහන් බිම හමුවේ. හොරණ පැත්තෙන් ද මතුගමට පැමිණ එතැන් සිට යට කී මාර්ගය අනුව යා හැකි ය.හොරණ සිට බුලත්සිංහල හරහා පැමිණ ‘කුකුළේගඟ පාලම් පාරුවෙන් එගොඩ වී මෝල්කාව ඔස්සේ ද මෙතැනට සේන්දුවීමට ඇතැමෙක් ප‍්‍රිය කරති. කාපට් අතුරා පුළුල් කැර ඇති කළුතර - මතුගම පාර බොහෝ දෙනා තෝරාගෙන ඇති මඟයි. අද එසේ වුව මේ ප‍්‍රදේශයේ පුරාවෘත්තය දිග හැරෙන්නේ වසර 600 කට එහා ඓතිහාසික සාධක සමඟයි.ඉතිහාසයේ එන පාලින්ද නුවර රාජධානිය පිහිටා තිබුණේ මේ ප‍්‍රදේශය ආශ‍්‍රිතවයි. කෝට්ටේ යුගයේ දී රජකළ වීදිය බණ්ඩාර කුමරු සිය බළකොටුව ලෙස මෙම ප‍්‍රදේශය යොදා ගත්තේ ය. ඒ මෙහි සොබාවිකව පිහිටා තිබූ ආරක්ෂක වළල්ල නිසා බව පැවසේ. කඳු වළලු, ගංගා, මහා ගල්කුළු, කැලෑ පරිසරය සතුරු සේනාවන් දුරස්කර තැබූ ‘හිත මිතුරු සේනා’ වූවාට සැක නැත.මෙවන් කරුණු නිසා අතීත උරුමය හා බැඳුණු අපූරු ස්ථාන රැසක් ගැන මෙහිදී අපට අසන්නට ලැබේ. පාහියන්ගල ගල්ගුහා ආශ‍්‍රිත පන්සල මෙහි සිට බැලීමට යාහැකි එක් විශේෂ ස්ථානයකි. මෝල්කාවට ගොස් ඒ හරහා පාලම් පාරුවෙන් එගොඩ වී කි.මී. 8 ක් පමණ මඟ ගෙවා පාහියන්ගල කරා යා හැකි ය. මෙහි අතුරු පාරවල් තරමක් කැඩී බිඳී තිබෙන බැවින් ගමන දුෂ්කර වුව ද ගැමි පරිසරයක සුන්දර අත්දැකීම් රැසක් එක් වේ. පාලම් පාරුවෙන් එගොඩවීමට ඇත්තේ එගොඩ -මෙගොඩ පේන ඉතා සුළු දුර ප‍්‍රමාණයකි. ඒ සඳහා විනාඩි 10 ක් වත් ගත නොවේ. එතැන දැන් යෝධ පාලමක් ඉදිවෙමින් පවතී.පාහියන්ගල ආසියාවේ ඇති ලොකුම ගල් ගුහා පන්සල ලෙස සැලකේ. මෙය අඩි 650 ක් උසය. සෙනඟ දහසකට එකවර මේ ඇතුළත ලැගුම්ගත හැකි ය. කුකුළේගඟ ජල විදුලිය බලාගාරය , වවුල්පනේ ගල්ගුහා, කම්බි පාලම, මාකෙළි ඇල්ල, මේ වැයික්කියේ ම ඇති බැලිය යුතු සුවිශේෂ ස්ථාන වේ.මෙතැන් සිට පැය 2 1/2 ක ගමනකින් පසු සිංහරාජ වනාන්තරයට ද පිවිසිය හැකි ය. ඒ කලවාන ඔස්සේ වැද්දාගල ප‍්‍රදේශයෙනි.ඈත ඉතිහාසය හා නූතන ලෝකය යා කරන ස්ථානයකි කුකුළේගඟ. මෙහි කාර්යාලය අසල පසෙක වූ තනිකර දැවයෙන් නිම කළ අ’ 50 ක් දිග බෝට්ටුව ද අතීතය ගැන කියාපාන එක් නටබුන් වස්තුවකි. මෙය රසායනික ආලේපන මඟින් ආරක්ෂා කැර ඇත.කර්නල් ෆොන්සේකා පවසන පරිදි මෙහි රැකියා අවස්ථාවන්ගෙන් 95% ක් ම ලබාදී ඇත්තේ ප‍්‍රදේශවාසීන්ට ය. එය ද විශේෂත්වයකි. තරු හෝටලයක සත්කාර මෙහිදී සිහියට නැඟෙන්නේ පිහිනුම් තටාකය මැදි කරගෙන ඉදිවූ භෝජනාගාරයට ගිය විට ය. සුමියුරු සංගීතයෙන් ආහාරපාන ගන්නවුන්ගේ සිත් පිනවේ. පිහිනුම් තටාකය වටා ඉදිවූ පුංචි කබානා කුටි ද ආහාර පාන ගන්නවුන්ට ඉඩකඩ සලසයි.අඩ අඳුරට මුසු මේ පරිසරය රාති‍්‍රයම මනරම් ය. සංගීත රිද්මය වා තලයට මුසුවේ. ඒ ඒක පුද්ගල ගායන වාදන - සංග‍්‍රහයකි. ඔහුගේ හ¾ඩින් ජනප‍්‍රිය ගීතයක් සවනත වැකේ.ප‍්‍රියමනාප බව සියලු තන්හිම දක්නට ලැබේ. භෝජනාගාරය ද ඉතාම හොඳින් පවත්වාගෙන යන බව මෙහි එකිනෙකට වෙනස් කෑම වට්ටෝරු දකින විට පෙනී යයි. ප‍්‍රණීත - පිරිසුදු ආහාරපාන සැපයීමට ප‍්‍රධාන අරක්කැමි තුෂාන් වර්ණකුලසූරිය ප‍්‍රමුඛ කාර්ය මණ්ඩලය සැදී පැහැදී සිටිති.රාති‍්‍ර භෝජනයට එද්දී මේ ඉසව්වෙන් ඇසුණේ බට නලාවක සිහින් රාවයයි. රාති‍්‍ර යාමයේ ඇසෙන ඒ හඬ ඔස්සේ පිය නැඟූ මම මඳක් වටපිට විපරම් කර බැලීමි. මෙහි කාර්යාලය ඉදිරිපිට ගස් මුදුනක සැදි පැල්කොටයේ ලාම්පු එළියකි. ලාම්පු එළියට බටනළා වාදකයා ගේ ඡායාව යාන්තමට දිස්වේ. ඔහුගේ බටනළාවෙන් පැරැණි ජන කවියක තාලයක් නැඟේ. මම කන්දීගෙන සිටියෙමි.අපූරු පරිසරයක් මවන්නට දරන උත්සාහයක්! මගේ සිතට නැඟුණේ එවන් සිතුවිල්ලකි.රෝහණ වෙත්තසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=av08122115</link>
    <topic>රූ විසිතුරු</topic>
    <author>සටහන - රෝහණ</author>
    <content>කවරයේ කතාවඔටුනු නොපළන් රජ කුමරා චාල්ස් 60 වැනි වියටරුක්මණී දේවිය පිළිබඳ මගේ මතකය දිග හැරෙන්නේ අවුරුදු හයේ ඉඳන්‘මැජික්ෂාන් 2008’ සමඟ රට වටා යන පාලිතයොවුන් පෙ‍්‍ර්මය ගැන කියන ‘නිල් දිය යහන’ ‘රටේ’ගේ සැලෝලයිඩ් සිහිනයගුවන් විදුලියේ සුජීවට මුල්වරට සම්මානයක්මොකද කරන්නේ ඉක්මනට ඩොක්ටර් කෙනකුට පෙන්නමු (රසදුන නව කථාව)ශාරුක් ඛාන්ට මැලේසියාවේ පත්තර හරසරලොකුම හොඳමකොහොමද තොරතුරුඅම්මා නැති වුණාට පස්සෙ තාත්තා අපට වඩාත් ළංවුණා‘මා ළඟට වී’ගයන නාත් බණ්ඩාරවිජය - දේවිකා තැනූ ‘ආදර මන්දිරේ’අසිරිමත් නත්තලට මැවූ ‘හිම ලෝකය’කඳු වළල්ලෙන් වට වූ සුන්දර පරිසරය කුකුළේ ගඟරූ විසිතුරුරාජකාරිය වගේ ම පිය සෙනෙහසත් අඩු වී නෑ.හමුදා නිලධාරියෙක් සිය දියණිය අතින් ගෙන යන මේ දර්ශනය දක්නට ලැබුණේ කොංගෝවේ - ගෝමා නගරයේදියි.  කිඹුල් කඳුළු වගේ නෙමේ කිඹුල් බිත්තර. මේ වගේ බිත්තර ගණනාවක් එකවර දකින්න ලැබෙන්නෙත් කලාතුරකින්. බැංකොක්වල සිට සැතපුම් 74 ක් දුරින් පිහිටි ශ‍්‍රිරාචා කොටි සතුන්වත්තෙදි අපූරු උත්සවයක් පැවැත්වුණා. ඒ කිඹුල් බිත්තර රැකීමේ උලෙළක් මේ සතුන්වත්තේ බෙංගාල කොටි 200 ක් හා කිඹුල්ලු ලක්ෂයකට වැඩි ගණනක් රැකවරණ ලැබ තිබෙනවා.  යතුරු පැදියක නැඟී මේ වගේ කරණම් ගහන්න ලේසි පහසු පුතෙකුට බෑ. ස්විට්සර්ලන්තයේ මැට් රිබිඔඩ් ජීවිතය පරදුවට තබලා යතුරු පැදි සර්කස් පාන්නේ ජිනීවා හි නිදහස්ආර සුපර්ක්‍රොස් තරගයක් අතරතුරදියි.  සාමාන්‍යයෙන් නයිට් නම්බු නාම ලැබෙන්නේ මිනිසුන්ට කියලයි අප මෙතෙක් දැන සිටියෙ. ඒත් නයිට් පදවි ලද පෙන්ගුවින් පක්ෂියකුයි මේ. නෝර්වේජියාවේ කින්ග්ස් ගාඩ් හමුදාවේ ගෞරවනීය සාමාජිකයකු වන මේ පෙන්ගුවින්ගේ නම නිල්ස් ඔලව්. නීල්ස් අභිමානයෙන් පියනඟන්නේ එඩින්බර්ග් සතුන් වත්තේ පැවැති නයිට් පදවි ප‍්‍රදානයෙන් අනතුරුවයි.1980 සිට කිංග්ස් ගාඩ් හමුදාවේ මංගල ලකුණ වූ නිල්ස් 2005 දී කර්නල් පදවියෙන් ද පිදුම් ලැබුවා.සටහන - රෝහණ</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=ay0812211</link>
    <topic>දුක්විඳින මිනිසුන් සොයා</topic>
    <author>උපාලි සමරසිංහ ඡායාරූපය - විමල් කරුණාතිලක</author>
    <content>දුක්විඳින මිනිසුන් සොයා හැතැප්ම ගණන් ඇවිද්දාගොවියන්ට සෙත සදන වලව වම් ඉවුර නව සංවර්ධන ව්‍යාපෘතියඅම්පාර පිවිසුම් මාර්ග සංවර්ධනයට කෝටි විසිපන්දහසක්ඉංගී‍්‍රසි විලාසිතාවක් නොව ජීවන අවශ්‍යතාවකිපලාත් පාලන ක්‍ෂේත‍්‍රයේ අත්දැකීම් සම්භාරයක් ඇති ආචාර්ය එච්.ඒ.පී. අභයවර්ධන මහතා අද 78 වියේ පසුවෙයි. විශ‍්‍රාමික වුව යෞවනයකු මෙන් මතකයෙන් පිබිදෙන හෙතෙම 33 වසරක සාර්ථක රජයේ සේවය හා පළාත් පාලන ක්‍ෂේත‍්‍රයේ මෙන්ම සංස්කෘතික හා සෞඛ්‍ය ක්‍ෂේත‍්‍රයේ ද සාහිත්‍ය ලෝකයේ ද කරුණු අප වෙත අනාවරණය කෙළේ දැඩි ඕනෑකමිනි.හෝරා ගණනක් පුරා කතා කළත් මෙහි ලිවිය හැක්කේ ඉන් සංක්‍ෂිප්ත වු කරුණු සමහරෙකි.ජනතාවගේ දුක කඳුළ හද ගැස්ම වෙනුවෙන් අභීතව කටයුතු කළ අභයවර්ධන පරිපාලන ක්‍ෂේත‍්‍රයේ ද දිදුළ නමෙකි. අද සංවාදය එතුමාගේ ජීවන හරස්කඩේ අංශු මාත‍්‍රයක් පමණි. ඔහු කී වදන් සරල කටවහරින් පෙළ ගස්වමි.මා උපන්නේ 1930 වසරේ. දකුණු පළාතේ මිරිස්ස අපේ ගම. සහෝදර සහෝදරියන් අටදෙනකු සිටින පවුලක හතරවැනියා ලෙස උපන්නේ. මුලින්ම අකුරු කළේ මිරිස්ස ද්විභාෂා විදුහලේ. ඊළඟට මාතර රාහුලයට ගියා.1949 විශ්ව විද්‍යාල ප‍්‍රවේශ පන්තිය සමත් වෙලා 1950 දි ලංකා විශ්ව විද්‍යාලයට ඇතුළු වුණා. 50 වසර මගේ ජීවිතයේ අතිරේක ජයග‍්‍රහණ දෙකක් හිමි වුණු වසරක්.විශ්ව විද්‍යාලයට ඇතුළු වීමට සූදානම්ව සිටියදී ප‍්‍රාචීන ප‍්‍රාරම්භ විභාගයෙන් සමත්වීම හා කොළඹ තරුණ බෞද්ධ සමිතිය පැවැත්වූ බෞද්ධාචාර්ය විභාගය ද දිවයිනේ පළමුවැනි ස්ථානය හිමිකර ගනිමින් සමත්වුණේ ඒ වසරේ.විශ්ව විද්‍යාල ජීවිතයේ එක්තරා රසවත් සිදුවීමක් කියන්නම්. මාත් එක්ක 1950 වසරේ සරසවියට ඇතුළු වූ ඒ.වී. සුරවීර හිතවතා පුස්තකාලයේ පොත් කියවමින් සිටි මා හට පණිවුඩයක් දුන්නා.ඒ මිරිස්සේ ගුණධීර මාහිමියන් වැඩම කර පෙරදිග භාෂා අංශයේ සිටින බවයි. ඒ ආරංචියෙන් උන්වහන්සේ හමුවන අදහසින් එහි ගිය මට දැක ගන්නට ලැබුණේ 1951 වසරේ විශ්ව විද්‍යාල ප‍්‍රවේශයට තේරී සම්මුඛ පරීක්‍ෂණයට කැඳවා සිටි පියකරු කාන්තාවන් පිරිසක්.මිරිස්සේ හිමියන් වැඩ සිටියේ නෑ. සුරවීර කළ විහිළුව තේරුම් ගත් මා යළිත් පුස්තකාලයට යන විට සුරවීර සිටි මේසය මත කවියක් ලියා තැබුවා.මෙවැනි රසවත් සිදුවීම් මැද මගේ විශ්ව විද්‍යාල ජීවිතය ගෙවී ගියා. 1954 තමයි මා පරිපාලන සේවා විභාගයට පෙනී සිටියේ. 1956 මාර්තු මා පත්ව සිටියේ අනුරාධපුර නුවර කලාවියේ මිනිසුන්ට සේවය කරන්නයි.මා මෙහි ගම් රටාව මුලින්ම හඳුනා ගත්තා. වැව තමයි මුල් වන්නේ. ඊළඟට ගංගොඩ ගෙවල්. ඊළඟට තහංචි කැලේ කාගේත් පොදු ඉඩම. මා එහිදි කටයුතු කළේ පළාත් පාලන උප කොමසාරිස් (උතුරු මැද පළාත) වශයෙන්. මේ කාලයේ දැඩි නියඟයක් ආවා.ජනතාව වෙනුවෙන් ප‍්‍රජා සහන රැසක් කරන්නට සිද්ධ වුණා. ඔවුනගේ ළිං ගැඹුරු කර දෙන්නටත් වුණේ මටයි. ඒත් මේක විශාල තෘප්තියක්.මේ අතර අනුරාධපුර මධ්‍ය මහා විදුහලට බුද්ධ රූපයක් අඹවා දෙන්නට ඉල්ලීමක් ද ආවා. මා පූජා නගරයේ එවකට සිටි රේවත හාමුදුරුවන්ගෙන් ඊට උදව් ඉල්ලුවත් තිබෙන පිළිම එකක්වත් ලබා දෙන්නට බැරි බවයි කියැවුණේ.ඒවා ලේඛනගත වී තිබීමයි ඊට හේතුව. මගේ පළාත් පාලන විමර්ශන නිලධාරියා විජේසේකර කීවා සර්, මට වැඩේ බාර දෙන්න. මං අඹන්නම් කියලා. මාත් කටයුතු පැවැරුවා. අඩි 3 ක පිළිමයක් තනවන්න අවශ්‍ය ප‍්‍රතිපාදන ලබාදුන්න ම මිනිහා නියමෙට වැඩේ කළා. කවුරුත් සතුටු වුණා.”මා මුල සිටම විශ්වාස කළේ රජයේ සේවය ජනතාවට සේවය කිරීමට ලැබෙන වරප‍්‍රසාදයක් ලෙසයි. මා ලැබූ අධ්‍යාපනය හා තරග විභාගවලින් ජයගත් නිසා උසස් තනතුරුවලට පත්වුවද මගේ ගැමිගතිය වටිනාකම් නැති කරගත්තේ නැහැ.උතුරු මැද පළාතේ රාජකාරී බාරගත් 1956 මාර්තු 05 දින මට හොඳට මතකයි. එදින මිහින්තලාව රඹෑව ප‍්‍රජා මණ්ඩල උත්සවයකට යන්නට සිදුවුණා. මා එහිදී පිළිගත්තේ දෙඅත් එක්කොට පසුව අත්ල දෙපැත්තට විහිදුවා.මුළු හදවතින් මා පිළිගත් බව මා දැනගත්තා. නුවරකලාවිය හා තමන්කඩුව ජන ජීවිතයේ විවිධ අංශ සමීපව වටහා ගැනීමට මෙය හොඳ ආරම්භයක් වුණා.මගේ පළාත් පාලන වගකීම් ඉටුකරමින් මා සේවය කළ මාස 14 කාලය තුළ පැවති දැඩි නියගය නිසා පීඩා විඳි ජනතාව ගම්සභා ළිං ගැඹුරු කරවා දෙමින්, පාසල් දරුවන්ට පොත් නොමිලයේ ලබා දෙමින් සේවා රැසක් ඉටු කිරීමට මා මුල් වී කි‍්‍රයා කළා.මාතලේ සේවය කරද්දී 1958 ජුනි මස රටේ පැන නැගී ජාති භේද කෝලහාල සමයේ අනුරාධපුර නගරයේ විශේෂ කොමසාරිස් ධුරය හා උතුරු මැද පළාතේ පළාත් පාලන සහකාර කොමසාරිස් ලෙස මා පත් කළේ පොලිස් වයර්ලස් පණිවුඩයක් මගින්.රටේම අවදානම් අවස්ථාවක එම රාජකාරී මාස 02 ක් මා ඉතා මැනවින් ඉටු කළා. එය මා මුහුණ දුන් අභියෝගයක්. ඒ කාලය තුළ කාර්යාල 3 ක රාජකාරී කිරීමට සමහර දිනවල පැය 15 පමණ සේවය කළා. ඉටු කළ රාජකාරී සම්භාරයෙන් දෙකක් මා සිතේ පවතිනවා.අනුරපුර 1958 පොසොන් උත්සවය පැවැත්වීමට නොහැකි වූයේ හදිසි නීතිය යටතේ පැවති ඇඳිරි නීතිය නිසයි. ඇසළ පෝයට අනුරාධපුරය සූදානම් කිරීම සඳහා බෝ මළුව හා රුවන්වැලි සෑය අතර සාදා තිබූ 200 පමණ අනවසර ගොඩනැගිලි මහා මාර්ග පනත යටතේ පැය 24 කින් ඉවත් කොට මසකට පමණක් විකල්ප ඉඩකඩ දීම පැරණි නගරයේ පදිංචිකරුවන් ඉවත් කිරීමෙන් පසුවත් තාවකාලික වහලවල් සවිකර පාවිච්චි කළ ගොඩනැගිලි සියල්ල නගර සභා කම්කරුවන් යොදවා සමතලා කරවීමත් මා සිදුකළා.මාතලේ සේවය කරද්දී පාරවල් නැති නිසා ලග්ගල වැනි පළාත්වල වාහනය නතර කළ තැන්වල සිට දිනකට සැතපුම් 10 පමණ පයින් යන්නට සිදු වුණා. ඒ නිසාම සමහර මාසවල පයේ ඇගිලි කරු අතර විදගෙන ඇතුල්වන කුඩා කිනිතුල්ලන් නිසා අංශක 104 ට උණ සෑදී බෙහෙත් ගන්නට පවා සිදු වුණා.මාතලේ යටගියාව හොඳින් වටහා ගත් මා දඹුල්ල නගරයේ පැවති උග‍්‍ර ජල ප‍්‍රශ්නය නැති කිරීමට දඹුල්ලට ජල යෝජනා ක‍්‍රමයක් සැලසුම් කරවා ජලය ලබා ගැනීමට සැතපුම් 02 පමණ ඈත දිය බුබුල උල්පත තෝරා ගත්තා.ගම් සභාවට එය පැවරීම මාතලේ දිසාපති ප‍්‍රතික්ෂේප කළා. මේ අතරතුර දඹුල්ල මන්තී‍්‍ර ටී.බී. තෙන්නකෝන් මහතා මගින් අගමැති ගරු ඇස්. ඩබ්ලියු.ආර්.ඩී. බණ්ඩාරනායක මහතාට ආරාධනා කොට ජල යෝජනා ක‍්‍රමයට මුල්ගල තැබීමේ උත්සවයක් දඹුල්ලේදී පැවැත්වූවා.දඹුල්ල ගැන එහි දී මා කළ හැඟීම් බර කතාවට ඇහුම්කන් දුන් අගමැතිතුමා ඉතා හොඳ කතාවකැයි ඉංගී‍්‍රසියෙන් පවසා එය නිම කිරීමට අවශ්‍ය ප‍්‍රතිපාදන අනුමත කළ නිසා දිසාපතිතුමාගේ විරුද්ධතාවය යට ගියා. යෝජනා ක‍්‍රමය නිම කරන්නට හැකි වුණා.මාතලේ අතිරේත දිසාපති ලෙස සේවය කරද්දී උඩරට දික්කසාද නඩුවලදි මා සානුකම්පිතව කි‍්‍රයා කළා. වරක් ලග්ගල එවැනි නඩු විභාගයකදී මගේ අධිකරණය ධර්මාධිකරණයක් ලෙසයි මා හැසිරුවේ. පැමිණිලිකරු පෙනී සිට කියා සිටියේ බිරිය අනාචාරයේ හැසිරෙන බවට සැක කරන නිසා ඇයගෙන් වෙන් වීමට අවශ්‍ය බවයි.දරුවන් හය දෙනකු සමඟ බිරිය පෙනී සිටියා. ඇය අනාචාරයේ හැසුරුණු බව තමා දැක නැති බවත් එය දැනගත්තේ සමූපකාරයේ කළමනාකරු ගෙන් බවත් ඔහුගෙන් ප‍්‍රකාශ වුණා.“සැකය” බෙහෙත් නැති අසනීපයක් ලෙස පැහැදිලි කොට ඒ අනුව තමා සතු සම්පත් නැති කරගන්නවා දැයි මා විමසුවා. පෙත්සම්කරුගේ පියා ඉදිරිපත්ව ගම්බද ක‍්‍රමයට මට ආචාර කොට කීවේ “සුදු දිසාපතිතුමෙකු සිටියානම් මෙලහකටත් උඹලාගේ විවාහය කටු ගාලා. සමගිවෙයල්ලා සමගිවෙයල්ලා” යි. පැමිණිල්ල අස්කරගන්නා බව කී පෙත්සම්කරු ඒ බවට නඩු පොතේ අත්සන් කර, සමගි වී උසාවියෙන් පිටව ගියා.දිසාපති ධුරයේ රාජකාරි භාරගැනීමත් සමඟ අභියෝග කිහිපයකටම මුහුණ දුන්නා. දිසාපති පාලනය ගැන අනවශ්‍ය තේජසක් පෙන්වූ යුගය අවසන් කරමින් මාතලේ දිසාවේ ජනතාවට මා දුන් පණිවුඩය දිසාපති කාර්යාලයට රාජකාරියක් කරවා ගැනීමට එන විට නෑදෑයෙක් බලන්න එන ප‍්‍රසන්න හැඟීමෙන් තෑගි බෝග වෙනුවට ප‍්‍රශ්න පොදි බැඳ ගෙන එන ලෙසයි.මාණ්ඩලික නිලධාරීන්ට මගේ ආකල්ප කියා දී ජනතාවට සුහදව සේවය කිරීමට උපදෙස් දුන්නා. ඒ කාර්ය පහසු වීම සඳහා පිළිගැනීමේ කවුන්ටරයක් ඇති කොට ඉතා පි‍්‍රයමනාප පැවතුම් ඇති ජ්‍යෙෂ්ඨ ලිපිකරු මහතෙක් පත්කොට උපදෙස් දුන්නේ පෙත්සමක් ලියා ගැනීමට අවශ්‍ය කෙනෙකුට එයට සහාය වන ලෙසය.ටික දිනකින් ම කච්චේරිය අසල ඉංගී‍්‍රසියෙන් පෙත්සම් ලියූ දෙදෙනකු ඔවුන්ගේ දුක් ගැනවිල්ල කොළඹට දන්වා තිබුණේ අලුත් දිසාපති නිසා පෙත්සම් ලියා කීයක් හරි හම්බ කර ගැනීම නැති වූ බවයි!1970 පිහිටවූ නව ආණ්ඩුව සෑම දිසාපතිම වගා සංග‍්‍රාමයක් ප‍්‍රකාශ කොට 1971 වසර ඉලක්ක සහගතව ඵලදායකත්වය උදා කළ යුතු වසරක් බව නිවේදනය කළා.ගොවීන්ට බිත්තර වී, පොහොර, වී ගබඩා ඉදිකිරීම්, මිලදී ගැනීම් එම වැඩසටහනට ඇතුළු වුණා. ගොවීන් උනන්දු කරවීමට යායවල් කීපයක වප් මඟුල් උත්සවවලට සහභාගි වූයේ දිසාවේ මාණ්ඩලික නිලධාරීන් සමඟයි. නාඋල, ගලේවෙල එවැනි වප් මඟුල් උත්සවවලට සහභාගි වී වී එකතු කිරීමේ ඉලක්ක අත්කර ගත්තා.මාතලේ හාල් ගබඩාවට තෙතමනය වැඩි වැලි සහිත හාල් ලැබෙන බව පෞද්ගලිකව දැනගත් පසු මාතලේ හා පොලොන්නරුව මෝල් හිමියන් දිසාපති කාර්යාලයට රැස්කර මා කීවේ “මෝල් හිමියන්ගේ මෝල් වැඩට බත් කන ජනයා පළි නැහැ. ප‍්‍රමිතියෙන් තොර හාල් ඇටයක්වත් භාර නොගන්නා ලෙස උපදෙස් දුන් බවයි.” ප‍්‍රශ්නය එයින් ම විසඳුණා.1972 - 73 වසරවල සංස්කෘතික අධ්‍යක්ෂ ලෙස ද 1982 - 87 වසරවල එම අමාත්‍යංශයේ අතිරේක ලේකම් ලෙස ද බුදු සසුන, කලාව හා සාහිත්‍ය පෝෂණයට සේවා රැසක් සැලැසුම් කර ඉටු කළා.1972 ජනරජ උත්සවයේ සියලු සංස්කෘතික කටයුතු, මැයි මස පැවැත්වූ දීප ව්‍යාප්ත වෙසක් සතිය, සැප්තැම්බර් මස ගම්පොල දී පැවැත්වූ සාහිත්‍ය උත්සව, දහම් පාසල් පොත් මුද්‍රණය, ශ්‍රේණි විභාග පැවැත්වීම, විශ්වකෝෂ කටයුතු සාර්ථකව සිදු කළ හැකි වූයේ විෂය පිළිබඳ දැනුම හා මා දැක්වූ නායකත්වය නිසා ය.දෙපාර්තමේන්තුවේ කටයුතුවලට නුවණ හා දර්ශකය පිරිනැමීමට මා තල්ගහගොඩින් සොයාගත් හංස රූපය පිහිට වුණා. පළමු මාසයේම මාණ්ඩලික නිලධාරීන් ශාඛා ප‍්‍රධානීන් සමඟ සිල් සමාදන්ව දවසක් ගෙවා අවබෝධයෙන් සේවා කළා. දුරකථනයම උත්තර දෙන තැන පටන් සියලු දේ උසස් සංස්කෘතික ප‍්‍රමිතියට අනුව සිදු කළා.මුහුණ දීමට සිදු වූ අවහිරකම් නිසා 1973 අපේ‍්‍රල් 10 දින සමුගත්තේ ඉතා ප‍්‍රසන්න ලෙසයි. මාරු වී යාමට පෙර දින 2 ක් ඇතුළත “සිංහල සිරිත් විරිත්” පොත නිකුත් කිරීමට හැකිවීම ජයග‍්‍රහණයකි.ඊට පෙර මා මාරු වී යන බව මහාචාර්ය ගුණපාල මලලසේකර මහතාට දැනුම් දීමට නිවසට ගිය විට කීවේ “අබේවර්ධන ගොවියෙකු උනොත් හොඳ කුඹුරක් තිබිය යුතුයි. ඔබ මේ සංස්කෘත කුඹුර අතහැර යන්න එපා” යන්නයි. ඒ වන විට මාරුවීමට ස්ථිරව තීරණය කළ බව දන්වා එතුමාට වැඳ සමුගත්තා.1982-87 වසරවල සංස්කෘතික අමාත්‍යාංශයේ අතිරේක ලේකම් ධුරය මා භාරගත්තේ මට කළ ප‍්‍රබල ආරාධනාවකට අනුවයි. සතියක් පමණ සේවය කොට මා ලේකම්වරයාට කීවේ කටයුතු බිංදුවට බැස ඇති බවය.පිළිතුර බිංදුවෙනුත් පහළට බැස නැති නිසා එය නඟා සිටුවීමට ආධාර කරන ලෙසටයි. ඒ නිසා රටේ සංස්කෘතිය නඟාලීමට අලුත් සේවා රැසක් මුල සිට සැලැසුම් කර කි‍්‍රයාත්මක කළා. උසස් ප‍්‍රගතියක් ලබා ගත්තා.මා අලුතින් ඇරඹු සේවාවලින් කලා භූෂණ උපහාර උලෙළ, ජනකවි එකතු කිරීම, කටහ¾ඩින් පටිගත කිරීම, සංස්කෘතික ප‍්‍රතිපත්තිය නිමකර දීම, පාරම්පරික සිත්තර ශිල්පීන් පුහුණු කිරීම 05 අවුරුදු සැලැස්මක් සාදා 1987 සිට කි‍්‍රයාවට නැංවීම අනාගත දැක්මන් ඇතිව සංස්කෘතික ප‍්‍රගමනයට හේතු වෙනවා.මින් කලාභූෂණ උපහාර උත්සවය 1984 වසරේ කි‍්‍රයාත්මක කිරීමට පෙර අගහිඟ කලාකරුවන්ට සංග‍්‍රහ කිරීමට වසරකට රජය වෙන් කළ රු. 35,000.00 ප‍්‍රතිපාදනය රු. 525,000.00 දක්වා වැඩිකර ගත්තා.පළමු අවුරුද්දේ ප‍්‍රවීණ කලාකරුවන් 54 දෙනෙකුට කලාභූෂණ උපහාර පැවැත්වුවා. එදා පැරණි කලාකරුවන්ට නූතන පරපුරේ උපහාරයක් ලෙස මා ලියු පිටපත හා ගීත යොදා වසන්ත කුමාර මහතා නිෂ්පාදනය කළ සීගිරි කාෂ්‍යප ගීත නාටකයේ විශේෂ සංදර්ශනයක් පැවැත්වුවා.රජය වෙනුවෙන් ගිණුම් හාර ලක්ෂයක් ඇරඹු මහා පරිමාණයේ බැංකුවක් වැනි ණය සභා සේවා දෙපාර්තමේන්තුව පවත්වාගෙන යාම තරමක හාස්කමක්. මහා පරිමාණයේ ගිණුම් ක‍්‍රමයක දැනුම අවශ්‍ය වන එම දෙපාර්තමේන්තුව මා සාර්ථකව අවුරුදු 03 ක් අධ්‍යක්ෂ ලෙස කටයුතු කළේ මගේ කැපවීම හා නිලධාරීන්ගෙන් ලද උපකාරය නිසා.මා පරිහරණය කළ ලක්ෂ ගණන් රජයේ මුදල්වලට වග කියමින්, ණය අවශ්‍යතා නීත්‍යනුකූලව පිරිමසාලීම මැනැවින් කළ මා එක් දින ගෙවීමේ නීතිය සාර්ථකව කි‍්‍රයාත්මක කළා.ණය වාරික අඩුකර ගැනීමට පති‍්‍රකාවක් පිළියෙල කොට මුදල් ඇමැති ආචාර්ය ඇන්.එම්. පෙරේරා මහතාට මුල් පිටපත පිරිනැමුවා. මුල් අවස්ථාවේ දෙපාර්තමේන්තුවට අලුතෙන් පොත් තබන්නන් 400 ක් තෝරා පුහුණු කර ණය සහන සභාවට පත් කිරීමට මට ගත වූයේ සති තුනක පමණ කෙටි කාලයක්.පළාත් පාලන අමාත්‍යාංශයේ මා සේවය කළ වසර තුන ඇතුළත පළාත් පාලනයේ මහා පරිමාණ වෙනස්කම් ඇති වූ යුගයක්. ගම් සභා, සුළු නගර සභා අහෝසි කිරීමට අදාළ වගකීම, සංවර්ධන සභා පිහිටුවීම, පූජා නගර සංවර්ධනය වැනි රාජකාරි රාශියක් මට පැවැරුණා. ඒ සියල්ල මැනැවින් ඉටු කළා.මා අවසාන වශයෙන් අබේවර්ධන මහතා ගෙන් විමසුවේ මෙතරම් ජයග‍්‍රහණ ලබා ගැනීමට හැකිවීමේ රහස කුමක් ද කියායි. ඒ සමඟම එතුමාගේ ඉදිරි සැලැසුම් ගැන ද මා විමසුවා.“මනා කාල කළමනාකරණය, වගකීම් බාර ගැනීමේ ශක්තිය හා ආගමික චින්තනයෙන් පොහොසත් වූ දින චරියාව මගේ ජයග‍්‍රහණයේ රහසයි. මා දැනට වසර තුනකට අධික කාලයක් ගත කොට ‘ලේකම් මිටි විමර්ශනය’ නම් ග‍්‍රන්ථයක් මුද්‍රණයට සූදානම් කර තිබෙනවා.එය කන්ද උඩරට පාලනය ගැන සැඟවුණු තොරතුරු අඩංගු පොතක්. ඊට අමතරව ස්වයං ලිඛිත චරිතාපදානයක් ලෙස සේසත නමින් තවත් පොතක් ද ලියා නිම කර තිබෙනවා.”අබේවර්ධන මහතා ගේ ඉදිරි කටයුතුවලට ආසිරි පතා මා සමුගත්තා.උපාලි සමරසිංහ ඡායාරූපය - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=ay0812212</link>
    <topic>ගොවියන්ට සෙත සදන වලව වම් ඉවුර</topic>
    <author>සුභද්‍රා දේශප‍්‍රිය රූපාන්ති බුලත්සිංහල</author>
    <content>දුක්විඳින මිනිසුන් සොයා හැතැප්ම ගණන් ඇවිද්දාගොවියන්ට සෙත සදන වලව වම් ඉවුර නව සංවර්ධන ව්‍යාපෘතියඅම්පාර පිවිසුම් මාර්ග සංවර්ධනයට කෝටි විසිපන්දහසක්ඉංගී‍්‍රසි විලාසිතාවක් නොව ජීවන අවශ්‍යතාවකිවාරිමාර්ග දියුණු කිරීමේ අරමුණෙන් සහ ජල විදුලිය නිපදවීම සඳහා වලවේ නිම්නය සංවර්ධනය කිරීම ආරම්භ වූයේ 1960 වර්ෂයේ දී ය. ඒ අනුව 1967 දී උඩවලව බහුකාර්ය ජලාශය රජයේ සම්පත් යොදා නිම කරන ලදී.ඉන් අනතුරුව මුළු දකුණු ඉවුර ප‍්‍රදේශයේ හා වම් ඉවුර කොටසක වාරිමාර්ග හා සමාජීය යටිතල පහසුකම් නැංවීම සඳහා ආසියානු සංවර්ධන බැංකුව මගින් සහනදායි ණය වැඩසටහන් දෙකක් පිරිනමන ලදී.වම් ඉවුරේ මුළු ඉඩම් ප‍්‍රමාණය වන හෙක්ටයාර් 30000 න් හෙක්ටයාර් 2450 ක් උක් වගාව සඳහා ද හෙක්ටයාර 2900 ක් වී වගාව සහ වෙනත් බෝග වගාව සඳහා ද වම් ඉවුරේ උතුරු කොටසේ හෙක්ටයාර් 5350 ක් වාරි කටයුතු ද දියුණු කරන ලදී. එහෙත් 1993 වනවිටත් වම් ඉවුරේ දකුණු කොටස සංවර්ධනය නොවී පැවැතිණි.ඉන්පසුව 1996 දී ජපාන ජාත්‍යන්තර සහයෝගිතා ආයතනයේ ප‍්‍රදානයකින් පදලංගල සිට සූරියවැව නගරය සඳහා ජලසම්පාදනය පහසුකම් සපයන ලදී. එය වම් ඉවුරු ප‍්‍රදේශයේ දකුණු කොටස සංවර්ධනයට රුකුළක් විය.වලව වම් ඉවුර සංවර්ධනය යටතේ හෙක්ටයාර් 2900 ක වාරි මාර්ග පද්ධතිය වැඩි දියුණු කිරීම ද හෙක්ටයාර් 1.100 ක නව වාරිමාර්ග පද්ධති ඉදි කිරීම ද ජපන් ණය ආධාර යටතේ 2001 වසරේදී සිදු කෙරිණි.ජපාන ණය ආධාර යටතේ උඩවලව ජලාශයේ වේල්ල පුනරුත්තාපනය සම්පූර්ණ කර ඇති අතර නව සංවර්ධන ප‍්‍රදේශයේ හෙක්ටයාර් 5150 ක වාරි මාර්ග හා සාමාජීය යටිතල පහසුකම් සැපැයීමේ කටයුතු දැනටත් කි‍්‍රයාත්මක වෙමින් පවතී.වලව වම් ඉවුර වාරිමාර්ග වැඩි දියුණු කිරීමේ ප‍්‍රධාන අරමුණ වන්නේ වම් ඉවුර ප‍්‍රදේශයේ පාංශු සහ ජල සම්පත් කාර්යක්ෂමව හා ප‍්‍රශස්ත ලෙස භාවිතා කිරීමට අවස්ථාව සැලසෙන අයුරින් ප‍්‍රදේශයේ වාරි සහ සමාජ යටිතල පහසුකම් දියුණු කර ගොවින් වාණිජ, කෘෂිකර්මය සඳහා නැඹුරු කිරීම ය.ඉඩම් නැති පවුල්වලට ඉඩම් ලබාදීම, වී හා අනෙකුත් ආහාර බෝග වර්ග හා නිෂ්පාදනය වැඩි කිරීම, ව්‍යාපෘති ප‍්‍රදේශයේ රැකියා අවස්ථා සැපැයීම, පාරිසරික හානි අවම කිරීම, ප‍්‍රාදේශීය ආර්ථිකය දියුණු කිරීම මගින් දිළිඳුකම පිටු දැකීම, අනෙකුත් අරමුණු අතර වේ.උඩවලව ජලාශය පිටවාන හා ඒ සම්බන්ධිත නිර්මිතයන් පුනරුත්තාපනය කිරීම සියලුම ගම්මානවලට විදුලිබලය සැපැයීම, නඩත්තු හා මෙහෙයුම් උපකරණ සැපැයීම, සම්පත් කාර්යක්ෂම ලෙස භාවිතා කරමින් වාණිජ කෘෂිකර්මයට නැඹුරු කරලීම පාරිසරික සංරක්ෂණය මෙහිදී ඉටු කෙරෙන කාර්යයන් වෙයි.පදිංචිකරුවන් සඳහා අධ්‍යාපන හා සෞඛ්‍ය පාරවල් විදුලිබලය හා ජල සම්පාදනය, තැපැල් වාණිජ මධ්‍යස්ථාන හා ප‍්‍රවාහන පහසුකම් ද ඇතුළුව සාමාජීය යටිතල පහසුකම් අදාළ ආයතන සමඟ සැලසුම් කැර සපයා දෙනු ඇත.අදියර - 2 යටතේ ප‍්‍රාදේශීය මධ්‍යස්ථානයක් ගම්මාන මධ්‍යස්ථාන දෙකක් හා ග‍්‍රාමීය මධ්‍යස්ථාන අටක් සහ ජනපදිකයන්ට සේවය සැලසීම සඳහා ගොඩනැඟිලි ද ඉදිකෙරේ.වාරිමාර්ග සංවර්ධනය සැලැසුම් කිරීමේදී පවත්නා ජල සම්පත්වල පූර්ණ පරිහරණය පරිසරයට දැඩි හානි නොපැනවීම ගුරුත්ව වාරි පද්ධතිය හඳුන්වාදීම පවත්නා වැව් පද්ධතිය උපරිම අයුරින් ප‍්‍රයෝජනයට ගැනීම යන කරුණු සලකා ඇත.වලවේ ව්‍යාපෘතියෙහි ද්විත්ව ඇළ පද්ධතිය නමින් නව වාරිමාර්ග ක‍්‍රමයක් ද ඇත. ජලය රැස් කිරීම සඳහා රාති‍්‍ර ගබඩා වැවකුත් එයින් ජලය නිකුත් කිරීමේ දී වී වගාව සඳහා ජලය සැපැයීමට එක් ඇළකුත් වෙනත් බෝග සඳහා ජලය සපයන තවත් ඇළකුත් ඉදි වේ.වෙනත් බෝග වගාව සඳහා වැඩි ඉඩම් ප‍්‍රතිශතයක් වෙන්කර ඇති අතර ඊට කාර්යක්ෂම ලෙස ජලය සැපයීමට එසේ වෙනම ඇළක් ඉදිවේ. මේ ව්‍යාපෘති ප‍්‍රදේශයේ ස්වභාවික සම්පත් හානිය වැළැක්වීම හා අලි මිනිස් ගැටුම නැති කිරීමටත් පියවර ගනු ලැබේ.ව්‍යාපෘතිය මඟින් පහත සඳහන් පාරිසරික කි‍්‍රයාදාමයන් සිදුකරනු ලබයි. ජලය සහ පසේ ලවණතාව පිළිබඳ විපරම් කිරීමත්, අලි මිනිස් ගැටුම නැති කිරීමට අලි කළමනාකරණ හා සංරක්ෂණය කිරීමත්, පරිසර සමතුලිතතාව ආරක්ෂා කිරීම සඳහා නැවත වන වගාව ඇරැඹීමත් සංහාරයෙන් තොර ව්‍යාපෘතිය යන තේමාව යටතේ ලෝක සංරක්ෂණ සංගමය හා ජාත්‍යන්තර ජල කළමනාකරණ ආයතන සමඟ සහයෝගිත්වයෙන් ජෛව විවිධත්වය සංරක්ෂණය.වන අලි කළමනාකරණ හා සංරක්ෂණ වැඩපිළිවෙළ සඳහා වනජීවි සංරක්ෂණ දෙපාර්තමේන්තුව හා ශී‍්‍ර ලංකා මහවැලි අධිකාරිය විසින් කි‍්‍රයාකාරී සැලැස්මක් සකස් කිරීමත් කි‍්‍රයාත්මක කරගෙන යනු ලැබේ.උඩවලව හා ලුණුගම්වෙහෙර ජාතික වනෝද්‍යාන සම්බන්ධ කෙරෙන අලිමංකඩ ස්ථාපනය කිරීමත්, අලිමංකඩෙහි පදිංචි ජනපදිකයන් ව්‍යාපෘති ප‍්‍රදේශ තුළ පදිංචි කරවීමත්, ලුණුගම්වෙහෙර ජාතික වනෝද්‍යානයේ සුපෝෂණය ඇති කිරීමත්, ව්‍යාපෘති ප‍්‍රදේශයේ හා අවට ගැවසෙන වන අලින් වනෝද්‍යාන තුළට පලවා හැරීමත් වනෝද්‍යාන වටා විදුලි වැටවල් ස්ථාපනය කිරීම හා අලි මිනිස් ගැටුම් පසු විපරම් කිරීමත් මෙහිදී සිදු කෙරෙයි.ඉඩම් හා ජල සම්පත් සම්පූර්ණයෙන් ප‍්‍රයෝජනයට ගනිමින් නිෂ්පාදනය වැඩිදියුණු කිරීම හා ආදායම් මාර්ග වැඩි දියුණු කිරීමට ඒකාබද්ධ සංවර්ධන සැලැස්මක් සකසා කි‍්‍රයාත්මක කෙරේ.එහි ප‍්‍රධාන කි‍්‍රයාකාරකම් වනුයේ ලියාපදිංචි කිරීම් හා සංවර්ධනය, වාරි පද්ධතියේ මෙහෙයුම් සංවර්ධන හා ආයතන සංවර්ධනය ව්‍යවසායකත්ව සංවර්ධනයයි.මේ වලව වම් ඉවුර ජලාශයේ පුනරුත්ථාපන වැඩ කටයුතු රැසක් සිදුකොට තිබේ. ඒ අනුව පිටවාන ගේට්ටු හා ඊට අනුබද්ධ වැඩ කටයුතු සිදුකර ඇති අතර පිටවාන් කණු පුනරුත්ථාපනය, මෙහෙයුම් හා නඩත්තු ගොඩනැගිලි ඉදිකිරීම්, පිටවාන ගේට්ටු හා ඔසොවනයන් අලුත්වැඩියා කිරීම, විදුලි පද්ධතිය අලුත් වැඩියා කිරීම සති පෝරුව සැපයීම, ජංගම දොඹකරය සැපැයීම, නඩත්තු උපකරණ සැපැයීම සිදු කෙරේ.සුභද්‍රා දේශප‍්‍රිය රූපාන්ති බුලත්සිංහලඡායාරූප - ටිකිරි රත්නායක සහ පී.ඩී. රංජිත්</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=ay0812213</link>
    <topic>අම්පාර පිවිසුම් මාර්ග සංවර්ධනයට</topic>
    <author/>
    <content>දුක්විඳින මිනිසුන් සොයා හැතැප්ම ගණන් ඇවිද්දාගොවියන්ට සෙත සදන වලව වම් ඉවුර නව සංවර්ධන ව්‍යාපෘතියඅම්පාර පිවිසුම් මාර්ග සංවර්ධනයට කෝටි විසිපන්දහසක්ඉංගී‍්‍රසි විලාසිතාවක් නොව ජීවන අවශ්‍යතාවකිමාර්ග තුනටම මං තීරු දෙක බැගින්අම්පාරට ඇතුළු වන ප‍්‍රධාන පාරවල් තුනම මන්තීරු දෙක බැගින් සංවර්ධනය කිරීමට රජය රුපියල් කෝටි විසිපන්දාහක් වැය කරන බව සැලසුම් කි‍්‍රයාත්මක කිරීමේ අමාත්‍ය පී. දයාරත්න මහතා කියයි.ඒ මහතා ඒ බව ප‍්‍රකාශ කළේ දේවාලහිඳ – අලුත් ඇළ - කළුගොල්ල මාර්ගයේ ඉදිකිරීම් කටයුතු ආරම්භ කිරීමෙන් අනතුරුව පැවති ජන හමුවේදීය. තවදුරටත් අදහස් දැක්වූ අමාත්‍යවරයා, අද ආරම්භ කළ මෙම මාර්ගය ඇතුළු මේ ප‍්‍රදේශයේ ග‍්‍රාමීය පාරවල් සංවර්ධනය කිරීම සඳහා රුපියල් කෝටි 2 ක් වෙන් කර ඇති බවත් අම්පාර දිස්ති‍්‍රක්කයට පිටතින් පැමිණෙන ප‍්‍රධාන පාරවල් තුනක් වන, හම්බන්තොට, වැල්ලවාය, මොනරාගල, අම්පාර හරහා කාර්තිව් දක්වා මාර්ගයත්, මහනුවර සිට මහියංගනය, පදියතලාව, මහඔය හරහා අම්පාර දක්වා මාර්ගයත්, මඩකලපුවේ සිට අම්පාර දක්වාත් ඇති මාර්ගයත්, මන්තීරු දෙකේ මහා මාර්ගය බවට පත් කිරීම සඳහා රජය රුපියල් කෝටි 25,000 ක් වැය කරන බවත් පැවසීය.මෙවැනි විශාල මුදලක් වැය කර මෙම සංවර්ධන කටයුතු කිරීමට හැකිව ඇත්තේ රජය මේ පළාත ත‍්‍රස්තවාදයෙන් මුදා ගෙන නැගෙනහිර පළාතේ ප‍්‍රජාතන්ත‍්‍රවාදී පාලනයක් ඇති කිරීම නිසා බව වැඩිදුරටත් සඳහන් කළ ඇමැතිවරයා මෙවැනි විශාල මුදල් ප‍්‍රමාණයන් දිවයිනේ අනෙකුත් ප‍්‍රදේශ වලටද සංවර්ධනය සඳහා රජය වැය කරන්නේ උතුරු ප‍්‍රදේශය ත‍්‍රස්තවාදීන්ගෙන් බේරා ගැනීම සඳහා විශාල මුදල් කන්දරාවක් වැය කරමින් මානුෂික මෙහෙයුම් කරන අවස්ථාවකදී බව කීය. එහිදි ඇමැතිවරයා වැඩිදුරටත් මෙසේ ද කීය.”එක්සත් ජාතික පක්ෂයේ 17 දෙනෙක් රජයට සහාය දීමට කටයුතු කළේ 2005 ජනාධිපති මැතිවරණයෙන් ජනාධිපතිතුමා බලයට පත් වූවත්, එතුමාට රජය පවත්වගෙන යාම සඳහා පාර්ලිමේන්තුවේ සුළු පක්ෂ වල සහාය ලබා නොදීමට කටයුතු කළ අවස්ථාවේදීයි.අපි එක්සත් ජාතික පක්ෂ නායකතුමාට කියා සිටියා මේ ආකාරයෙන් පාර්ලිමේන්තු මැතිවරණ පවත්වන්නට ගියහොත් රටේ විශාල මුදල් සම්භාරයක් විනාශ වන බවත් කරගෙන යන මානුෂික මෙහෙයුම් අතරමග නැවැතීම තුළ එල්.ටී.ටී.ඊ ත‍්‍රස්තවාදීන්ට එහි වාසි අත්වන බවත්, ඒ නිසා උතුරු නැගෙනහිර ප‍්‍රශ්නය විසඳීම සඳහා රජයට සහාය දීම ජාතික යුතුකමක් ලෙස සලකා කටයුතු කරන ලෙස.නමුත් එ.ජා.ප නායකතුමා මේ පිළිබඳව දැක්වූ ආකල්පය මේ ප‍්‍රශ්නයේදී සාධාරණ නොවන නිසා ජනතාව නියෝජනය කරන නියෝජිතයින් වශයෙන් රට ගැන සිතා ජනාධිපතිතුමාට සහාය දැක්වීම තුළ ස්ථාවර රජයක් ගොඩනැගීමට අපි 17 දෙනා දායක වුණා.අද අපි සතුටු වන්නේ ඒ අනුව මේ ප‍්‍රදේශ ත‍්‍රස්තවාදීන්ගෙන් මුදාගෙන විශාල සංවර්ධන කටයුතු වල ප‍්‍රතිඵල රාශියක් මේ ප‍්‍රදේශයේ ජනතාවට ලැබෙන නිසයි.උතුරු නැගෙනහිර පළාත් සභාවෙන් නැගෙනහිර පළාත් සභාව වෙන් කර ගැනීම සඳහා මා ජේ.ආර්. ජයවර්ධන ජනාධිපතිතුමන්ගේ කාලයේ පටන් සටන් කළ පුද්ගලයෙක් නිසා අද මා වඩාත් සතුටු වන්නේ ති‍්‍රකුණාමල, අම්පාර දිස්ති‍්‍රක්ක වල සිංහල ජනතාව වෙනුවෙන් නැගෙනහිර පළාත් සභාව පිහිටුවීම තුළ එම ජනතාවගේ සුරක්ෂිතභාවය සැලසෙන නිසා.ජනාධිපතිතුමාගේ අප‍්‍රහිත ධෛර්ය නිසා නැගෙනහිර ත‍්‍රස්තවාදීන්ගෙන් මුදාගෙන නැගෙනහිර පළාතට වෙනම පළාත් සභාවක් පිහිටුවීම තුළ අද ඒ පළාත් සභාවේ, සිංහල මන්තී‍්‍රවරු වැඩි සංඛ්‍යාවකට නියෝජනය කිරීමට අවස්ථාව උදා වුණා.සිංහල ජනතාව වෙනුවෙන් නැගෙනහිර පළාත් සභාවේ හඬක් නැගීමට අවස්ථාව සැලසුණා. යම් හෙයකින් උතුරු නැගෙනහිර ඒකාබද්ධව පළාත් සභාවක් පිහිටුවේ නම් මෙය මීට වඩා වෙනස් වන්නට තිබුණා.මේ වන විට නැගෙනහිර පළාත් සභාව තුළ සිංහල, දෙමළ, මුස්ලිම් ජන කොටස් සාධාරණව පළාත් සභාව නියෝජනය තුළින් විශාල වැඩ කොටසක් සියළුම ජාතීන්ට ඉටු කර ගැනීමට අවස්ථාව උදාවීම සතුටට කරුණක්.”ඒ නිසා මේ ප‍්‍රදේශවල ජනතාව තමාගේ ප‍්‍රදේශ දියුණු කර ගැනීමටත් අවුරුදු 25 කට අධික කාලයක් ප‍්‍රදේශයේ ජනතාව ත‍්‍රස්තවාදීන්ගෙන් විදි දුක් ගැහැට නිමා කර දීම වෙනුවෙනුත් මේ ප‍්‍රදේශවල ජනතාව අපත් සමග ජනාධිපතිතුමාට සහයෝගය දැක්විය යුතු යැයි ද ඇමැතිවරයා කීය.මේ අවස්ථාවට දමන ප‍්‍රාදේශීය සභාවේ සභාපති විපුල රත්නායක මහතා ද ප‍්‍රදේශයේ මහජන නියෝජිතයෝ ද සහභාගී වූහ.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=ay0812214</link>
    <topic>ඉංගී‍්‍රසි විලාසිතාවක් නොව ජීවන අවශ්‍යතාවකි</topic>
    <author>ජීවන නිපුණතාවක් ලෙසින් ඉංගි‍්‍රසි භාෂාව හැදෑරීම පිළිබඳ විශේෂ ජනාධිපති කාර්ය සාධක බළකායේ සම්බන්ධීකාරක ජනාධිපති උපදේශක සුනිමල් ප‍්‍රනාන්දු</author>
    <content>දුක්විඳින මිනිසුන් සොයා හැතැප්ම ගණන් ඇවිද්දාගොවියන්ට සෙත සදන වලව වම් ඉවුර නව සංවර්ධන ව්‍යාපෘතියඅම්පාර පිවිසුම් මාර්ග සංවර්ධනයට කෝටි විසිපන්දහසක්ඉංගී‍්‍රසි විලාසිතාවක් නොව ජීවන අවශ්‍යතාවකිකොළඹ ඇක්වයිනාස් විශ්ව විද්‍යාලයීය විද්‍යා පීඨයේ උපාධි ප‍්‍රදානෝත්සවයේදී පැවැති කීර්තිධර අධ්‍යාපනඥයකු වූ පීටර් පිල්ලේ පියතුමාණන් සමරු දෙසුම ඇසුරෙනි.යටත් විජිත සමයෙහි සහ පශ්චාත් යටත් විජිත සමයෙහි ශී‍්‍ර ලාංකේය සමාජයේ ඉහළ පැළැන්තිය අතිශයින්ම බටහිර පන්නයට හැඩ ගැසුණු පිරිසක් වූහ. ඉහළ පැළැන්තිමය තත්ත්වයෙහි විශිෂ්ට සලකුණක් ලෙසින් භාවිත කරනු පිණිස ඔව්හු ඉංගී‍්‍රසි භාෂාමය නිෂ්පාදිතයක් සකසා ඉදිරිපත් කළහ. ඉංගී‍්‍රසි බස ඔවුන් විසින් එසේ සකසා ගන්නා ලද්දේ බටහිර බලා යාමේ දොරටුවක් ලෙසිනි.මීට ඉඳුරාම වෙනස් වූ ඉන්දීය ඉහළ පැළැන්තිය එයාකාරයෙන්ම බටහිර පන්නයට හැඩ ගැසුණු අය නොවූහ. අප රටෙහි මෙන් බටහිරිකරණය වීම ඉන්දීය ඉහළ පැළැන්තිමය තත්ත්වයෙහි විශිෂ්ට සළකුණක් ලෙසින් නොසැලකිණි. ඔවුන් විසින් ඉංගි‍්‍රසිය සකසා ගන්නා ලද්දේ හුදෙක් ම සරල වූ සන්නිවේදනයෙහි මෙවලමක් ලෙසිනි; ජීවන නිපුණතාවක් ලෙසින් මිස, ඉහළ පෙළැන්තියට පිවිසුම් දොරටුවක් ලෙසක් නොවේ.ඉන්දියානුවෝ ඉන්දීය ක‍්‍රමයට ඉංගී‍්‍රසි කථා කළහ. පරිපූර්ණ වාග් විලාසය, පරිපූර්ණ වියරණය හෝ පරිපූර්ණ උච්චාරණ විධි පිළිබඳව දැඩි සේ සිතින් දරාගත් මතයක් ඔවුනට නොවිණි. ශී‍්‍ර ලංකාවේ මෙන් නොව නිදහසින් පසුව එළැඹි යුගය තුළ ඉන්දියාවේ ප‍්‍රජාතන්තී‍්‍රයකරණය, සමාජ සාධාරණත්වය සහ පුළුල් වූ සමාජ කි‍්‍රයාවලීන් තුළින් ඉංගී‍්‍රසි බස පහතට ඇද දැමීම සඳහා වූ ඉල්ලුමක් පැන නොනැගිණි. ඉංගී‍්‍රසි බස ඉන්දියාව තුළ හුදෙක්ම ජීවන නිපුණතාවක් සන්නිවේදනයෙහි මෙවලමක් වූවා මිස වරප‍්‍රසාදයක් හෝ ඉහළ පැළැන්තියෙහි වෙළෙඳ සළකුණක් හෝ නොවිණි.ශී‍්‍ර ලංකාව සඳහා නව උපාය මාර්ගයක් සැකසීමඅප රටෙහි ඉංගී‍්‍රසි භාෂාමය නිපුණතා ව්‍යාප්ත වීමෙහි ලා තවදුරටත් සම්බාධකයක් වන්නා වූ එකී ප‍්‍රහේලිකාව විසඳ්‍රලීමට, ජීවන නිපුණතාවක් ලෙසින් ඉංගී‍්‍රසි භාෂාව පිළිබඳ වූ ජනාධිපති මහින්ද රාජපක්ෂ මැතිතුමාගේ පුරෝගාමී මෙහෙවර මඟින් ප‍්‍රයත්න දැරෙනු ඇත. එමඟින් උපාය මාර්ගික වශයෙන් ඉංගී‍්‍රසි නිපුණතා ව්‍යාප්ත කිරීම සිදුවනුයේ ඉංගී‍්‍රසි විෂයෙහි සන්නිවේදන නිපුණතා සහ රැකියා යෝග්‍යතාව නංවාලීමෙනි. ඉංගී‍්‍රසි බස සමාජමය බලයෙහි සහ තරාතිරමෙහි වෙළෙඳ සලකුණක් හෝ සමාජ මර්දනයෙහි උපකරණයක් ලෙසින් පුද පැවරුමක් වශයෙන් ඉදිරිපත් නොකෙරේ.ජනාධිපති මූලාරම්භක මෙහෙවරෙහි කෙටිකාලීන අරමුණුනව උපාය මාර්ගයෙහි කෙටිකාලීන අරමුණ වනුයේ කර්මාන්ත වැනි සේවාවන්හි රැකියා අවස්ථා සඳහා රැකියාභිමුඛ කථන ඉංගී‍්‍රසි භාෂාමය නිපුණතා අත්කර දීමෙන් පනස් දහසක පිරිසක් උසස් මට්ටමකට නංවාලීමය. වත්මන්හි මෙරට ප‍්‍රමාණවත් මෙන්ම උචිත කථන ඉංගී‍්‍රසි භාෂාමය නිපුණතා නොතිබීම නිසා මුළුමණින්ම නොවූවත් බොහෝ සෙයින් ඉහත කී සේවා අංශයන් මඟින් ශී‍්‍ර ලංකාව තුළ ආයෝජන අවස්ථා උත්පාදනය කිරීමක් නොකෙරේ.සන්නිවේදන ඉංගී‍්‍රසි භාෂාමය නිපුණතා අත්කර ගන්නා වූ පුද්ගලයින්ට, රැකියා සඳහා කථන ඉංගී‍්‍රසි භාෂාමය නිපුණතා ලද්දවුන් දැඩිසේ සොයමින් ඇත්තාවූ දැනට පවත්නා ව්‍යාපාරයන්හි රැකියා අවස්ථා ලබාගත හැකිය.ඉංගී‍්‍රසි භාෂාමය නිපුණතා අත්කරදීමේ මෙහෙයෙහි වත්මන් තත්ත්වය ගැන සලකන විට, මෙකරුණට අදාළව අද මෙරටෙහි පවත්නා සැබෑ තත්ත්වය යම් පමණක ප‍්‍රහේළිකාවක් ගෙනහැර පාන්නකි. එක් අතකට අප රටෙහි රැකියාභිමුඛ කථන ඉංගී‍්‍රසි භාෂාමය නිපුණතා විරලත්වය ඛේදජනක මට්ටමක පවතී.රජයේ පාසල්හි 21850 ක් තරම් විශාල සංඛ්‍යාවක් ඉංගී‍්‍රසි ගුරුවරු සිටිති. ඉංගී‍්‍රසි බස ඉගැන්වීමේ නිරත පෞද්ගලික උපකාරක ඉගැන්වීම් ආයතන 4000 කට වැඩි සංඛ්‍යාවක් ද තිබේ. මෙලෙසින් ඉංගී‍්‍රසි භාෂාව රට තුළ සියලු ප‍්‍රදේශයන්හි එතරම් පුළුල් වශයෙන් හා ව්‍යාප්ත ලෙසින් ඉගැන්වීමේ මෙහෙයක් සිදුවෙමින් පවතිද්දී සේවා යෝජකයින්ගේ ඛේදජනක අත්දැකීම වනුයේ ඔවුනට රැකියා සඳහා ප‍්‍රමාණවත් තරම් කථන ඉංගී‍්‍රසි භාෂාමය නිපුණතාලැති පුද්ගලයින් සොයාගත නොහැකි බවකි.ජීවන නිපුණතාවක් ලෙසින් ඉංගි‍්‍රසි භාෂාව පිළිබඳ වූ ජනාධිපති මූලාරම්භක මෙහෙවරෙහි ආස්ථානය වනුයේ මෙකී ප‍්‍රහේලිකාවට විසඳුම, මෙරටෙහි ඉංගී‍්‍රසි ඉගැන්වීමේ ප‍්‍රධාන ධාරාව විසින් ඉංගී‍්‍රසි බස සංජානනය කිරීම සහ ඉංගී‍්‍රසි බස ඉගැන්වීමේ මෙහෙය ඉටු කිරීම කරනු ලැබ ඇත්තා වූත් තවදුරටත් කරනු ලබන්නා වූත්, ක‍්‍රමවේදය තුළ ම පවත්නා බවකි.“සන්නිවේදන මෙවලමකට” වඩා “භාෂාවක්” ලෙසින් ඉංගී‍්‍රසි බස එකී ඉංගී‍්‍රසි ඉගැන්වීමේ ප‍්‍රධාන ධාරාව විසින් තවදුරටත් දකිනු ලැබේ; ඔවුන් තවමත් සිසුන් හට ඉංගී‍්‍රසි බස ඉගැන්වීමේ මෙහෙය ඉටු කරනුයේ ඉංගී‍්‍රසි බස වහරන නිවෙස්වල හා පරිසරයන්හි ඉංගී‍්‍රසි බසින් සන්නිවේදනයෙහි යෙදෙන්නට ඒ වන විටත් දැනුමක් ලත සිසුනට, බසෙහි ව්‍යුහය හා භාෂා රිතීන් පිළිබඳව වැටහීමක් ලබා දෙනු පිණිස එංගලන්තය, කැනඩාව, අමෙරිකාව, ඔස්ටේ‍්‍රලියාව වැනි ඉංගී‍්‍රසි බස වහරන රටවල්හි සැකසුණු ඉගැන්වීම් ක‍්‍රමවේදයන් භාවිතයට ගනිමිනි.ඉංගී‍්‍රසි ඉගැන්වීමේ LSRW ක‍්‍රමයමෙම ජනාධිපති පුරෝගාමී මෙහෙවරෙහි ප‍්‍රමුඛ ක‍්‍රමෝපාය වනුයේ මෙරටෙහි ඉංගී‍්‍රසි ඉගැන්වීමේ ක‍්‍රමවේදයන්හි මූලික පරිවර්තනයක් ඇතිකරලීමය. මෙකී පරිවර්තනය තුළින් ව්‍යුහය, වියරණ, සහ පරිවර්තන මාර්ගයෙන් ඉංගී‍්‍රසි ඉගැන්වීම වෙනුවට ශ‍්‍රවණය, කථනය, කියැවීම හා ලිවීම(LSRW ක‍්‍රමය) උපයුක්ත කර ගැනීම අපේක්ෂිතය.ඉන්දියාවේ දක්ෂිණ ප‍්‍රාන්ත රාජ්‍යයන් වෙතින් මෙකරුණෙහිලා සංවර්ධනය වෙමින් පවත්නා රටක පරමාදර්ශයක් සැපැයේ. මෙහිදී ඉකුත් දස වසර තුළ නව තොරතුරු තාක්ෂණය ආශි‍්‍රත සේවා අංශයෙහි, විශේෂයෙන්ම ව්‍යාපාර කි‍්‍රයාවලීන් බැහැර ගතකිරීමේ අංශයෙහි රැකියා අවස්ථා හේතු කොටගෙන ඉංගී‍්‍රසි ඉගැන්වීමේ ක‍්‍රමවේදයන්හි හා පාඨමාලා අන්තර්ගතයන්හි මූලික විපර්යාසයක් සිදුව තිබේ.“ජීවන නිපුණතාවක් ලෙසින් ඉංගී‍්‍රසි භාෂාව“ පිළිබඳ වූ ජනාධිපති මූලාරම්භක මෙහෙවර මඟින් කි‍්‍රයාවලීන් ද්වයක් අරඹා ඇති අතර එමඟින් ඉන්දියාවේ සිට ශී‍්‍ර ලංකාවට ඉංගී‍්‍රසි ඉගැන්වීමේ ක‍්‍රමවේදයෙහි පැවරුම - මෘදුකාංග තාක්ෂණයෙහි පැවරුම සිදුවෙතැයි අපේක්ෂිතය. මෙම ප‍්‍රයත්නයන්හි ලා ඉන්දීය රජයේ පූර්ණ සහයෝගය ශී‍්‍ර ලංකාවට ලැබේ. මෙහි එක් කි‍්‍රයාවලියකින් පෞද්ගලික උපකාරක ඉගැන්වීම් අංශය ඉලක්ක ගත කෙරී ඇති අතර අනෙක් කි‍්‍රයාවලියෙන් විසිඑක් දහසක් වන මෙරටෙහි ඉංගී‍්‍රසි ගුරු පදනම අවධානයට ලක් කෙරී ඇත.මෙරට පෞද්ගලික උපකාරක ඉගැන්වීම් අංශයට නව රැකියාභිමුඛ කථන ඉංගී‍්‍රසි ඉගැන්වීම් ක‍්‍රම හඳුන්වා දෙනු පිණිස ජනාධිපති කාර්යාලය, ආයෝජන මණ්ඩලයත් සමග එක්ව තෙදිනක “ව්‍යාපාර මේලාවක්” සංවිධානය කළේය. එහිදී ඉන්දියා ඉංගී‍්‍රසි ඉගැන්වීම් ආයතන එකොළහක් මේ වසරේ අපේ‍්‍රල් මස අවසන් සතියෙහිදී සිය නවතම ඉගැන්වීම් ක‍්‍රම සහ පාඨමාලා අන්තර්ගතයන්, සියයකට අධික ශී‍්‍ර ලාංකීය උපකාරක ඉගැන්වීම් ආයතනයන්ට නැරැඹීම පිණිස ප‍්‍රදර්ශනය කරන ලදී.ඉන්දීයා ඉගැනුම් ආදර්ශකයෙහි පුළුල් හැඩහුරුවඉන්දීය ආදර්ශකය මඟින් ඉගැනුම් පැය 60 ක් පමණ කාලයක් සපුරාලීමෙන් සිසුවකුට “පැවතුම් ඉංගී‍්‍රසි” යනුවෙන් හැඳින්වෙන ප‍්‍රවීණතා මට්ටමට ළඟාවිය හැකිය; එසේ නැතහොත්, අඛණ්ඩවම නොවූවත් වැකි කිහිපයක් කථා කිරීමට යන්තමින් සෑහෙන එහෙත් රැකියා වරම් සඳහා මුළුමණින්ම ප‍්‍රමාණවත් නොවන ඉංගී‍්‍රසි දැනුමක් ලබාගත හැකිය. තවදුරටත් ඉගැනුම් පැය 50 ක් සපුරාලීමෙන් සිසුවකුට “ව්‍යාපාරික ඉංගී‍්‍රසි” නැතහොත් “මූලික ඉංගී‍්‍රසි” මට්ටමට ළඟාවිය හැකිය. මෙය කාර්යාලයක රැකියා නියුක්තිය සඳහා සුදුසුකම් ලබා දෙන සාමාර්ථ මට්ටමකි.මෙයින් මූලික ඉංගී‍්‍රසි කථා කිරීම, විද්යුත් තැපෑලෙන් යැවෙන පණිවුඩයක් පිළියෙල කිරීම, ලියුම් කියුම් පිළිබඳ කටයුතු කිරීම, අමුත්තන්ට කථා කිරීම, මූලික අත්පොත් කියවීම ආදියට ද හැකියාව ලැබේ. එතැන් සිට වඩා උසස් මට්ටමේ ප‍්‍රවීණතාවක් අත්කර ගනු පිණිස “විධායක මට්ටමේ ඉංගී‍්‍රසි” හැදෑරීමට තවත් ඉගැනුම් පැය 50 ක් ඇවැසි වනු ඇත. එසේ නැතහොත්, ඇමතුම් මධ්‍යස්ථානයක රැකියාව සඳහා වන භාෂා ප‍්‍රවීණත්වය අත්කර ගනු පිණිස තවත් ඉගැනුම් පැය 70 ක් ලබාගත යුතුය. කර්මාන්ත නිශ්චිත භාෂා පුහුණුව සඳහා තවදුරටත් ඉගැනුම් පැය 20 ක් සැපිරීම අවශ්‍ය වේ.රජයේ ඉංගී‍්‍රසි ගුරුවරුන් යළි පුහුණු කිරීමවිසි එක් දාහක් වන රජයේ ඉංගී‍්‍රසි ගුරු පදනම යළි පුහුණු කරලනු පිණිස ඉන්දියාව හා ශී‍්‍ර ලංකාව විසින් 2009 වර්ෂයේ ජනවාරි මස වන විටදී පේරාදෙණියෙහි ඉංගී‍්‍රසි භාෂා පුහුණුව සඳහා වන ඉන්දීය මධ්‍යස්ථානය පිහිටුවනු ඇත. ඉන්දීය රජය විසින් නිත්‍ය පදනමින් මහාචාර්යවරුන් දෙපළක් සහ කෙටිකාලීන පදනමින් විශේෂඥ ගුරුවරුන් ඉංගී‍්‍රසි භාෂාව පුහුණුව සඳහා වූ ඉන්දියාවේ විශිෂ්ටතම මධ්‍යස්ථානය වන හයිද්‍රාබාද් හි ඉංගී‍්‍රසි හා විදේශිය භාෂා පිළිබඳ විශ්ව විද්‍යාලයෙන් සැපයෙනු ඇත.ශී‍්‍ර ලංකාවේ පළපුරුදු ඉංගී‍්‍රසි ගුරුවරුන් 41 දෙනෙකුට ඉන්දීය රජයෙන් ශිෂ්‍යත්ව පිරිනමා තිබේ. ඔවුන් දිවයිනට පැමිණි පසුව අදාළ පළාත්වලට අනුයුක්ත කොට, එමඟින් රජයේ ඉංගී‍්‍රසි ගුරුවරුනට නව රැකියාභිමුඛ ඉංගී‍්‍රසි ඉගැන්වීම් ක‍්‍රම පිළිබඳව පළමු මට්ටමේ පුහුණුව ලබා දෙනු ඇත. අනතුරුව, එලෙසින් පුහුණුව ලත් ගුරුවරු උසස් මට්ටමේ පුහුණුව සඳහා පේරාදෙණියෙහි ඉංගී‍්‍රසි පුහුණුව සඳහා වන ශී‍්‍ර ලංකා ඉන්දීය මධ්‍යස්ථානය වෙත යොමු කරනු ලැබෙති.නියාමනය කිරීමේ අවශ්‍යතාවජනාධිපතිතුමාගේ මෙහෙයවීමෙන් ඇරැඹි රැකියාභිමුඛ කථන ඉංගී‍්‍රසි ප‍්‍රචලිත කිරීමේ පරිශ‍්‍රමය නිසි දිසාවට යොමු කරලනු පිණිස යම් ස්වරූපයක නියාමනයක් කිරීමත් අවශ්‍ය වන්නේය. අද කවරෙකුට වුවද ඉංගී‍්‍රසි ගුරුවරයකු ලෙසින් පෙනි සිටිමින් ඉංගී‍්‍රසි භාෂාව යැයි කියා පාමින් කවරක් වුවද ඉගැන්විය හැකිය. ඇක්වයිනාස් විශ්ව විද්‍යාලයීය විද්‍යා පීඨය වැනි ප‍්‍රමුඛ පෙළේ ආයතන අතළොස්සකින් පිටවෙන තැනැත්තන් හැර පෞද්ගලික අංශයෙහි කථන ඉංගී‍්‍රසි පාඨමාලා හැදෑරූ අතිබහුතරයක් රැකියා නියුක්තිය සඳහා අයෝග්‍ය තත්ත්වයක පසුවන්නෝ වෙති.රූපවාහිනිය ඔස්සේ දුරස්ථ ඉගැනුමක් කරාජනාධිපති කාර්ය සාධක බළකාය වෙනත් කි‍්‍රයාකාරකම් ගණනාවක් ද සැලැසුම් කරගෙන යයි. අපේ පාසල් සඳහා නව සන්නිවේදන ඉංගී‍්‍රසි ඉගැන්වීම් ද්‍රව්‍ය නිපදවීමට ඉන්දීය රජයේ සහයෝගීතාවෙන් අධ්‍යාපන අමාත්‍යාංශයෙහි ඉංගී‍්‍රසි භාෂා ඒකකයක් හයිද්‍රාබාද්හි ඉංගී‍්‍රසි සහ විදේශීය භාෂා විශ්ව විද්‍යාලයත් විසින් ඒකාබද්ධව ව්‍යාපෘතියක් සැලැසුම් කෙරෙමින් ඇත. තවද, රූපවාහිනි වැඩසටහන් හරහා මූලික සන්නිවේදන ඉංගී‍්‍රසි පිළිබඳ අඩපැයක රූපවාහිනී මොඩියුලර් 200 කින් ඉංගී‍්‍රසි භාෂා දුරස්ථ ඉගැන්වීම් හඳුන්වා දීමට කාර්ය සාධක බලකාය සැලැසුම් කර ඇත.මෙම ප‍්‍රයත්නය දැරීම සඳහා කටයුතු පිළියෙල කිරීමේදී සන්නිවේදන ඉංගී‍්‍රසි විෂයයෙහි දුරස්ථ ඉගෙනීම් පාඨමාලා සඳහා “ඉගැන්වීමේ සැලැසුම්කරණය” - ලිඛිත ඉගැන්වීම් ද්‍රව්‍ය රූපවාහිනි එක් පිටපතක් බවට හැරවීමේ නිපුණතාව - පිළිබඳ ඉංගී‍්‍රසි ගුරුවරුන් විසි පස් දෙනෙකු පුහුණු කිරීමට කාර්ය සාධක බලකාය විසින් සැලැසුම් කරගෙන යනු ලැබේ.ජීවන නිපුණතාවක් ලෙසින් ඉංගි‍්‍රසි භාෂාව හැදෑරීම පිළිබඳ විශේෂ ජනාධිපති කාර්ය සාධක බළකායේ සම්බන්ධීකාරක ජනාධිපති උපදේශක සුනිමල් ප‍්‍රනාන්දු</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=aj0812211</link>
    <topic>ඉදිකිරීම් ක්ෂේත‍්‍රයේ නිෂ්පාදන</topic>
    <author/>
    <content>ඉදිකිරීම් ක්ෂේත‍්‍රයේ නිෂ්පාදන Architect 2009 ප‍්‍රදර්ශනයේඅනතුරුවලින් ධීවරයන් බේරාගන්න සංඥා උපකරණ පද්ධති 2 ක්වෘත්තීය පුහුණු අධිකාරියට ටෙලිකොම් සන්නිවේදන විසැඳුම්තුර්කි වෙළෙඳ ප‍්‍රදර්ශනයේදීමොබිටෙල් රෝමිං රිවෝඩ්ස් වෙතින් හෝටල් දීමනා සහ ගුවන් සැතපුම්බැටරි ආයු කාලය දිගු කරන ටෆ් බෑන් කේසෙලින්කෝ ප්‍රොෆිට් ෂෙයාරින් රත්නපුර ශාඛාව ඇරේසංචාරක සම්මාන උලෙළ ජනවාරියේශී‍්‍ර ලංකා වාස්තු විද්‍යාඥයින්ගේ ආයතනය සංවිධානය කරනු ලබන’Architect 2009 ’වෙළඳ ප‍්‍රදර්ශනය කොළඹ බණ්ඩාරනායක අනුස්මරණ ජාත්‍යන්තර සම්මන්ත‍්‍රණ ශාලාවේදී 2009 පෙබරවාරි 18 දින සිට 22 දින දක්වා පැවැත්වේ.වාර්ෂිකව සංවිධානය කරන මේ වෙළඳ ප‍්‍රදර්ශනය හා සමගාමීව ශී‍්‍ර ලංකා වාස්තු විද්‍යාඥයින්ගේ ආයතනයේ සාමාජිකයන් විසින් මෙරට හා විදේශයන්හි දී ඉදි කරනු ලැබූ වාස්තු විද්‍යාත්මක නිර්මාණ ද ප‍්‍රදර්ශනය කරනු ඇත.මේ ප‍්‍රදර්ශනය පැවැත්වීමේ අරමුණ වන්නේ ගැනුම්කරුවන් සහ අලෙවිකරුවන් එකම වහලක් යටදී මුණගස්වමින් දැනුවත්භාවයක් ඇතිකොට ක්ෂේත‍්‍රයේ සංවර්ධනය උදෙසා පිටිවහලක් ලබාදීමයි.මහජනතාවට ඉතා පහසුවෙන් නැරඹීමට හැකිවන පරිදි සැලසුම් කළ ප‍්‍රදර්ශන කුටි 400 කින් මෙවර ප‍්‍රදර්ශනය සමන්විත වෙයි. මේ වසරේදී ජාත්‍යන්තර මට්ටමේ විවිධ මාදිලියේ නිෂ්පාදන රැසක් ද සමගින් ආසියානු කලාපීය ප‍්‍රදර්ශකයන් ද ප‍්‍රදර්ශනය සඳහා සහභාගි වනු ඇතැයි අපේක්ෂා කෙරේ.ගොඩනැගිලි අමුද්‍රව්‍ය නිෂ්පාදකයන්ට, විකුණුම් නියෝජිතයන්ට, කොන්ත‍්‍රාත්කරුවන්ට, ගෘහ භාණ්ඩ හා උපකරණ නිෂ්පාදකයන්ට, සේවා සපයන්නන්ට මෙන්ම ඉදිකිරීම් ක්ෂේත‍්‍රය නියෝජනය කරන්නන්හට මහජනතාව වෙත සිය නවතම නිෂ්පාදන හා සේවා ඉදිරිපත් කිරීමට මෙම ප‍්‍රදර්ශනය කදිම අවස්ථාවකි.ක්ෂේත‍්‍රයේ සියලුම කොටස්කරුවන්ට නරඹන්නන් සමග සබඳතා ඇති කරගනිමින් ඔවුන්ගේ සේවා සහ නිෂ්පාදන සම්බන්ධයෙන් අන්‍යොන්‍ය ප‍්‍රතිචාර ලබාගැනීමට ද මෙහිදී හැකියාවක් ලැබෙයි.පසුගිය වසරේදී අති සාර්ථකත්වයට පත් වූ මෙම ප‍්‍රදර්ශනය සඳහා සමාගම් විශාල ප‍්‍රමාණයක් ප‍්‍රදර්ශන කුටි ඉදිරිපත් කර තිබුණු අතර නරඹන්නන් 100,000 කට අධික පිරිසක් සහභාගි වූහ.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=aj0812212</link>
    <topic>අනතුරුවලින් ධීවරයන් බේරාගන්න</topic>
    <author/>
    <content>ඉදිකිරීම් ක්ෂේත‍්‍රයේ නිෂ්පාදන Architect 2009 ප‍්‍රදර්ශනයේඅනතුරුවලින් ධීවරයන් බේරාගන්න සංඥා උපකරණ පද්ධති 2 ක්වෘත්තීය පුහුණු අධිකාරියට ටෙලිකොම් සන්නිවේදන විසැඳුම්තුර්කි වෙළෙඳ ප‍්‍රදර්ශනයේදීමොබිටෙල් රෝමිං රිවෝඩ්ස් වෙතින් හෝටල් දීමනා සහ ගුවන් සැතපුම්බැටරි ආයු කාලය දිගු කරන ටෆ් බෑන් කේසෙලින්කෝ ප්‍රොෆිට් ෂෙයාරින් රත්නපුර ශාඛාව ඇරේසංචාරක සම්මාන උලෙළ ජනවාරියේසුමිත‍්‍ර ද සිල්වාශ‍්‍රී ලංකා ලයින් බෝට් ආයතනයේ සභාපති රංජිත් ගුණවර්ධන මහතා විසින් අදාළ උපකරණ පද්ධතිය පාර්ලිමේන්තුවේදී ෆීලික්ස් පෙරේරා අමාත්‍යවරයාට බාර දෙනු ලැබූ අයුරු අමාත්‍යංශයේ ලේකම් ජී.පියසේන මහතා ද මෙහි සිටී.ශ‍්‍රී ලංකා ආර්ථික කලාපය තුළ හෝ ඉන් පිටත මුහුදේ සිදුවන ස්වාභාවික විපත් මෙන්ම කාලගුණික විපර්යාසවලදී යාත‍්‍රාවල ඇතිවන දෝෂවලින් සහ ධීවරයින්ට මුහුණදීමට සිදුවන අතවරවලින් බේරීමට ධීවර හා ජලජ සම්පත් අමාත්‍ය ෆීලික්ස් පෙරේරා මහතාගේ උපදෙස් පරිදි විද්‍යුත් සංඥා උපකරණ පද්ධති 2 ක් හඳුන්වා දීමට යයි.මේ උපකරණ පද්ධති දෙක පිළිබඳ ධීවරයින්ට පුහුණුවක් ලබාදීමට නියමිතය. ධීවර අමාත්‍යාංශය සහ ශ‍්‍රී ලංකා ලයින් බෝට් ආයතනය එක්ව මේ නව වැඩපිළිවෙළ සකස් කරයි.පකරණ පිළිබඳ පුහුණුව ලබාදීම තංගල්ලේ සහ මීගමුවේ පිහිටි ධීවර පාසල්වලදී සිදුවන බව ලයින් බෝට් ආයතනයේ සභාපති රංජිත් ගුණවර්ධන මහතා පවසයි. මේ උපකරණ දෙක ඉකුත් දා ගුණවර්ධන මහතා විසින් ඇමැතිවරයාට භාරදෙන ලදී. මේ උපකරණ දෙක යාත‍්‍රාවේ සවිකළ යුතු අතර අනතුරට ලක්වීමකදී පැය දහයක් අඛණ්ඩව සංඥා නිකුත් කිරීමේ හැකියාවක් මේ උපකරණවලට ඇත.ගැඹුරු මුහුදේ ධීවර කර්මාන්තයේ යෙදෙන ලියාපදිංචි බහුදින යාත‍්‍රා 2680 ක් සඳහා ඉදිරියේ දී මේ උපකරණවලින් සේවය ලබාගත හැකි වනු ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=aj0812213</link>
    <topic>වෘත්තීය පුහුණු අධිකාරියට</topic>
    <author/>
    <content>ඉදිකිරීම් ක්ෂේත‍්‍රයේ නිෂ්පාදන Architect 2009 ප‍්‍රදර්ශනයේඅනතුරුවලින් ධීවරයන් බේරාගන්න සංඥා උපකරණ පද්ධති 2 ක්වෘත්තීය පුහුණු අධිකාරියට ටෙලිකොම් සන්නිවේදන විසැඳුම්තුර්කි වෙළෙඳ ප‍්‍රදර්ශනයේදීමොබිටෙල් රෝමිං රිවෝඩ්ස් වෙතින් හෝටල් දීමනා සහ ගුවන් සැතපුම්බැටරි ආයු කාලය දිගු කරන ටෆ් බෑන් කේසෙලින්කෝ ප්‍රොෆිට් ෂෙයාරින් රත්නපුර ශාඛාව ඇරේසංචාරක සම්මාන උලෙළ ජනවාරියේශී‍්‍ර ලංකා ටෙලිකොම් සමාගමේ ප‍්‍රධාන අලෙවි සහ වෙළෙඳ නිලධාරි අජන්ත සෙනවිරත්න මහතා සහ ශී‍්‍ර ලංකා වෘත්තිය පුහුණු අධිකාරියේ අධ්‍යක්ෂ ජනරාල් ඩබ්.ඒ. රණවීර මහතා අදාළ ගිවිසුම් හුවමාරු කර ගනිමින්, ශී‍්‍ර ලංකා වෘත්තිය පුහුණු අධිකාරියේ සභාපති එම්.ටී.එබ්. පොන්නම්පෙරුම මහතා ද ඡායාරූපයේ වෙයි.ශී‍්‍ර ලංකා ටෙලිකොම් සමාගම, ශී‍්‍ර ලංකා වෘත්තීය පුහුණු අධිකාරියේ සන්නිවේදන විසඳුම් සපයන්නා බවට පත්වෙමින් වෘත්තිය පුහුණු අධිකාරිය සමඟ මෑතකදී ගිවිසුමකට අත්සන් තැබීය.මේ ගිවිසුම ඔස්සේ සියලුම දිස්ති‍්‍රක්ක ආවරණය වන වෘත්තීය පුහුණු අධිකාරියේ දීපව්‍යාප්ත පුහුණු මධ්‍යස්ථාන හා ආයතන 223 ක් සඳහා සන්නිවේදන විසඳුම් සපයයි. මීට ග‍්‍රාමීය දීපව්‍යාප්ත වෘත්තීය පුහුණු මධ්‍යස්ථාන, දිස්ති‍්‍රක් වෘත්තිය පුහුණු මධ්‍යස්ථාන සහ ජාතික වෘත්තිය පුහුණු මධ්‍යස්ථාන අයත් වෙයි.අන්තර් ශාඛා අතර හඬ හා දත්ත සන්නිවේදන පද්ධතියක් ලබාදීම යන සන්නිවේදන විසඳුම් මේ ගිවිසුමට අයත් වෙයි.ශී‍්‍ර ලංකා වෘත්තිය පුහුණු අධිකාරියේ සභාපති එම්.ටී.එබ්. පොන්නම්පෙරුම මහතා පැවසුවේ, “බ්‍රෝඩ්බෑන්ඩ් සබඳතාවය ඔස්සේ අපගේ වෘත්තිය පුහුණු අධිකාරිය සහ දීප ව්‍යාප්ත සියලුම ශාඛා එක් කරමින් අපගේ ඇමතුම් හා දත්ත සේවා අවශ්‍යතා සපුරන එකම සන්නිවේදන සැපයුම්කරු වශයෙන් ශී‍්‍ර ලංකා ටෙලිකොම් සමාගම කටයුතු කිරීම පිළිබඳව අප ඉතා සතුටට පත්වන්නෙමු.මෙමඟින් අපගේ ඉදිරි කටයුතු නවතම තාක්ෂණය ඔස්සේ සවිබල ගන්වා තරුණ ප‍්‍රජාව කුසලතාවලින් පිරිපුන් කිරීම සඳහා ජාත්‍යන්තර පරිසරය තුළ ඇති තරගකාරිත්වයත් අනුව වෘත්තිය පුහුණුව ලබාදෙමින් කටයුතු කළ හැකි බවට සහතිත වන්නෙමු.” යන්නයි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=aj0812214</link>
    <topic>තුර්කි වෙළෙඳ ප‍්‍රදර්ශනයේදී</topic>
    <author/>
    <content>ඉදිකිරීම් ක්ෂේත‍්‍රයේ නිෂ්පාදන Architect 2009 ප‍්‍රදර්ශනයේඅනතුරුවලින් ධීවරයන් බේරාගන්න සංඥා උපකරණ පද්ධති 2 ක්වෘත්තීය පුහුණු අධිකාරියට ටෙලිකොම් සන්නිවේදන විසැඳුම්තුර්කි වෙළෙඳ ප‍්‍රදර්ශනයේදීමොබිටෙල් රෝමිං රිවෝඩ්ස් වෙතින් හෝටල් දීමනා සහ ගුවන් සැතපුම්බැටරි ආයු කාලය දිගු කරන ටෆ් බෑන් කේසෙලින්කෝ ප්‍රොෆිට් ෂෙයාරින් රත්නපුර ශාඛාව ඇරේසංචාරක සම්මාන උලෙළ ජනවාරියේතුර්කියේ ස්තානාබුල් නගරයේ පසුගියදා පැවැති අන්තර්ජාතික වෙළෙඳ ප‍්‍රදර්ශනය සඳහා සහභාගිවූ ව්‍යාපාරික ආයතන අතර සිසිල් ඉන්ටර්නැෂනල් ජුවලරි සැලෝන් ආයතනය ද විය.එම දිනයේ දී ශ‍්‍රී ලංකා ජනාධිපති මහින්ද රජපක්ෂ මහතා ද තුර්කියේ සංචාරයක නිරත විය. ලංකාවේ ආයෝජන කටයුතු සඳහා ව්‍යාපාරිකයන් ගේ සහභාගීත්වය ප‍්‍රවර්ධනය කිරීමේ අරමුණෙන් ජනාධිපතිතුමා තුර්කියේ නිල සංචාරයේ යෙදුණ අතර, මේ විශේෂ ප‍්‍රදර්ශනයට ද එතුමා සහභාගි විය.එහිදී සිසිල් ඉන්ටර්නැෂනල් සැලෝන් ප‍්‍රදර්ශන කුටියේ දී සෙලින්කෝ සමූහ ව්‍යාපාරයේ උප සභාපතිනී ආචාර්ය සිසිල් පී.සී.කොතලාවල මහත්මිය විසින් ජනාධිපති මහින්ද රාජපක්ෂ මහතා පිළිගනු ලැබූ අයුරු.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=aj0812215</link>
    <topic>මොබිටෙල් රෝමිං රිවෝඩ්ස් වෙතින්</topic>
    <author/>
    <content>ඉදිකිරීම් ක්ෂේත‍්‍රයේ නිෂ්පාදන Architect 2009 ප‍්‍රදර්ශනයේඅනතුරුවලින් ධීවරයන් බේරාගන්න සංඥා උපකරණ පද්ධති 2 ක්වෘත්තීය පුහුණු අධිකාරියට ටෙලිකොම් සන්නිවේදන විසැඳුම්තුර්කි වෙළෙඳ ප‍්‍රදර්ශනයේදීමොබිටෙල් රෝමිං රිවෝඩ්ස් වෙතින් හෝටල් දීමනා සහ ගුවන් සැතපුම්බැටරි ආයු කාලය දිගු කරන ටෆ් බෑන් කේසෙලින්කෝ ප්‍රොෆිට් ෂෙයාරින් රත්නපුර ශාඛාව ඇරේසංචාරක සම්මාන උලෙළ ජනවාරියේශී‍්‍ර ලංකා ටෙලිකොම් මොබිටෙල් සමාගම විසින් පසුගියදා නෙදර්ලන්තයේ ට‍්‍රැවලින් කනෙක්ට් සමගින් සංධිස්ථානීය ගිවිසුමකට එළැඹිණි.නෙදර්ලන්තයේ ට‍්‍රැවලින් කනෙක්ට් වනාහි විදුලි සංදේශ ක්ෂේත‍්‍රය වෙත හිතෛෂි කළමනාකරණ සේවා සපයන ප‍්‍රමුඛතම ජාත්‍යන්තර සැපයුම්කරුවෙකි.මෙම අත්වැල් බැඳ ගැනීමත් සමගම මොබිටෙල් පාරිභෝගිකයන්ට රෝමිං පහසුකම් ඔස්සේ ලබා ගන්නා සෑම ඇමතුම් මිනිත්තුවක් හෝ, සෑම SMS පණිවිඩ දෙකක් සඳහාම ගුවන් සැතපුමක් හෝ හෝටල් ප‍්‍රසාද දීමනාවක් බැගින් හිමිකරගත හැකි අතර සෑම එක් මෙගා බයිට් දත්තයක් සඳහාම හෝටල් ප‍්‍රසාද දීමනා තුනක් හෝ ගුවන් සැතපුම් තුනක් බැගින් හිමිකරගත හැකිවෙයි.ජංගම දුරකථන සබඳතා ඔස්සේ රෝමිං භාවිතා කරන විට එවැනි හෝටල් ප‍්‍රසාද දීමනා සහ ගුවන් සැතපුම් තිළිණ කිරීමේ ක‍්‍රමය මෙරට හඳුන්වාදෙන ප‍්‍රථම අවස්ථාව මෙය වෙයි.තවද මෙය දැනටමත් මොබිටෙල් සමාගම, ට‍්‍රැවලින් කනෙක්ට් හා ඒකාබද්ධව මෙරටට පැමිණෙන මොබිටෙල් රෝමිං පාරිභෝගිකයන් හට ඔවුන් අමතන සෑම මිනිත්තුවක් සඳහාම හෝටල් ප‍්‍රසාද දීමනා සහ ගුවන් සැතපුම් ලබාගැනීමේ වරප‍්‍රසාද ක‍්‍රමයේ වැඩිදියුණු කිරීමකි.මොබිටෙල් පාරිභෝගිකයන් හට www.roamingrewards.com ඔස්සේ මෙම දීමනා ක‍්‍රමය සඳහා ලියාපදිංචි වී, විදෙස් සංචාරයේ නිරත වන සෑම අවස්ථාවකම ඕනෑම ස්ථානයක සිට ඔවුන්ගේ මොබිටෙල් සබඳතාවය භාවිතයෙන් ඇමතුම් ලබා ගනිමින් හෝටල් ප‍්‍රසාද දීමනා සහ ගුවන් සැතපුම් හිමිකරගත හැකි වෙයි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=aj0812216</link>
    <topic>බැටරි ආයු කාලය</topic>
    <author/>
    <content>ඉදිකිරීම් ක්ෂේත‍්‍රයේ නිෂ්පාදන Architect 2009 ප‍්‍රදර්ශනයේඅනතුරුවලින් ධීවරයන් බේරාගන්න සංඥා උපකරණ පද්ධති 2 ක්වෘත්තීය පුහුණු අධිකාරියට ටෙලිකොම් සන්නිවේදන විසැඳුම්තුර්කි වෙළෙඳ ප‍්‍රදර්ශනයේදීමොබිටෙල් රෝමිං රිවෝඩ්ස් වෙතින් හෝටල් දීමනා සහ ගුවන් සැතපුම්බැටරි ආයු කාලය දිගු කරන ටෆ් බෑන් කේසෙලින්කෝ ප්‍රොෆිට් ෂෙයාරින් රත්නපුර ශාඛාව ඇරේසංචාරක සම්මාන උලෙළ ජනවාරියේරථ වාහන බැටරි වල ආයු කාලය වසර අටකට දිගු කරන ටෆ් මෑන් කේ නම් ප‍්‍රතිකාරකය මෙරටට හඳුන්වා දීමේ මාධ්‍ය හමුවක් ජායික් හිල්ටන් හෝටලයේදී පැවැත්විණි.එම මාධ්‍ය හමුවට සහභාති වු ජපානයේ හිකරි නිෂ්පාදන සමාගමේ අපනයන කළමනාකරු යොෂි ඉනොවි ටෆ් මෑන් කේ බෙදාහරින එම්.එන්. ඉන්ටර්නැෂනල් ආයතනයේ කළමනාකාර අධ්‍යක්ෂ එල්.එස්.එස්. නාරංගොඩ හා එම ප‍්‍රතිකාරකයේ නිෂ්පාදක ආචාර්ය අකියා කොසාවා මහත්වරුද මෙහි සිටිති. ඡායාරූපය විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=aj0812217</link>
    <topic>සෙලින්කෝ ප්‍රොෆිට් ෂෙයාරින්</topic>
    <author/>
    <content>ඉදිකිරීම් ක්ෂේත‍්‍රයේ නිෂ්පාදන Architect 2009 ප‍්‍රදර්ශනයේඅනතුරුවලින් ධීවරයන් බේරාගන්න සංඥා උපකරණ පද්ධති 2 ක්වෘත්තීය පුහුණු අධිකාරියට ටෙලිකොම් සන්නිවේදන විසැඳුම්තුර්කි වෙළෙඳ ප‍්‍රදර්ශනයේදීමොබිටෙල් රෝමිං රිවෝඩ්ස් වෙතින් හෝටල් දීමනා සහ ගුවන් සැතපුම්බැටරි ආයු කාලය දිගු කරන ටෆ් බෑන් කේසෙලින්කෝ ප්‍රොෆිට් ෂෙයාරින් රත්නපුර ශාඛාව ඇරේසංචාරක සම්මාන උලෙළ ජනවාරියේශී‍්‍ර ලංකාවේ ප‍්‍රමුඛතම ඉස්ලාමීය මුල්‍ය සමාගමක් වන සෙලින්කෝ පෙ‍්‍රාෆිට් ෂෙයාරින් ඉන්වෙස්මන්ට් කෝපරේෂන් සිය නව ශාඛාව රත්නපුප නගරයේදී විවෘත කෙළේය.එහිදී සමාගමේ විධායක අධ්‍යක්‍ෂ හා ප‍්‍රධාන විධායක නිලධාරි ආචාර්ය එසෙඩ්.එම්. රාෆීක්, මහතා කතා කළ අයුරු. සෙලින්කෝ මුල්‍ය සමූහ ව්‍යාපාරයේ උප සභාපති කේ.ඒ.එස්. ජයතිස්ස, මුස්ලිම් ආගමික කටයුතු පිළිබඳ ජනාධිපති උපදේශක මවුලවි නියාස් මොහොමඩ් මහත්වරුද මෙහි සිටිති.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>21</day>
    </date>
    <link>http://www.silumina.lk/2008/12/21/_art.asp?fn=aj0812218</link>
    <topic>සංචාරක සම්මාන උලෙළ ජනවාරියේ</topic>
    <author/>
    <content>ඉදිකිරීම් ක්ෂේත‍්‍රයේ නිෂ්පාදන Architect 2009 ප‍්‍රදර්ශනයේඅනතුරුවලින් ධීවරයන් බේරාගන්න සංඥා උපකරණ පද්ධති 2 ක්වෘත්තීය පුහුණු අධිකාරියට ටෙලිකොම් සන්නිවේදන විසැඳුම්තුර්කි වෙළෙඳ ප‍්‍රදර්ශනයේදීමොබිටෙල් රෝමිං රිවෝඩ්ස් වෙතින් හෝටල් දීමනා සහ ගුවන් සැතපුම්බැටරි ආයු කාලය දිගු කරන ටෆ් බෑන් කේසෙලින්කෝ ප්‍රොෆිට් ෂෙයාරින් රත්නපුර ශාඛාව ඇරේසංචාරක සම්මාන උලෙළ ජනවාරියේසුභාෂිණි ජයරත්නසංචාරක හා සංචරණ ක්ෂේත‍්‍රයේ උන්නතිය උදෙසා සංවිධානය කරන ජනාධිපති සම්මාන ප‍්‍රදානය දෙවැනි වරටත් 2009 ජනවාරි 26 දා කොළඹ බණ්ඩාරනායක ජාත්‍යන්තර සම්මන්ත‍්‍රණ ශාලාවේදී පැවැත්වීමට නියමිතය.ලංකාවේ සංචාරක ක්ෂේත‍්‍රයේ සුවිශේෂි කාර්ය භාරයන් ඉටුකළ ආයතන සහ පුද්ගලයන් වෙනුවෙන් එම සම්මාන පිරිනැමේ.මේ වන විට ඉල්ලුම්පත් 122 ක් ලැබී ඇත. එය ඉකුත් වසරට වඩා සැලකිය යුතු ප‍්‍රමාණයක වර්ධනයකි.සංචාරක අමාත්‍ය මිලින්ද මොරගොඩ, නියෝජ්‍ය අමාත්‍ය ෆයිසර් මුස්තාපා අමාත්‍යවරුන්ගේ ප‍්‍රධානත්වයෙන් මෙම සම්මාන පිරිනැමේ.සංචාරක අමාත්‍ය මිලින්ද මොරගොඩ මහතා විසින් මේ පිළිබඳව කටයුතු කිරීමට එම්.ඩී.ඩී. පීරිස්, කේ.ඒ.ඩී. ජෝර්ජ් මයිකල්, නලින් ආටිගල, ආචාර්ය දයා හේවාපතිරණ, කේන් බාලේන්ද්‍ර, අනූෂ පැල්පිට, රෙන්ටන් ද අල්විස් හා පෙ‍්‍ර්මා කුරේ යන අයගෙන් සැදුම්ලත් කමිටුවක් පත්කරනු ලැබ ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>28</day>
    </date>
    <link>http://www.silumina.lk/2008/12/28/_art.asp?fn=aa0812282</link>
    <topic>කරුණානිධි ගෙන් කොටි හිතවාදීන්ට අනතුරු හැඟවීමක්</topic>
    <author>දයා ඩී. ෆොන්සේකා</author>
    <content>ආර්ථිකය අඩපණ කිරීමේ වෑයම කොටි සැලසුමක කොටසක්ද?කරුණානිධි ගෙන් කොටි හිතවාදීන්ට අනතුරු හැඟවීමක්හමුදා ජයග‍්‍රහණ සමඟ උතුර ඒකාලෝක වෙයිපෙට‍්‍රල් 100ට දුන්නොත් රු. කෝටි 1400 ක් අහිමි වෙනවාදි.මු. ජනහිතකාමී දේශපාලනඥයෙක් - ජනපතිරාජ්‍ය සේවා කොමිසමේ කල්මැරීමෙන් සේවකයන් නොසන්සුන් වෙයිගණිත ප‍්‍රශ්න පත‍්‍රය සැකසීමට අලුත් මණ්ඩලයක්!අපේ හෙදියන්ට විදෙස් රෝහල් බැල්ම හෙළයිමහනුවර සංවර්ධනයට රුපියල් කෝටි 300 ක්සුනාමිය ඇවිත් ගොස් වසර හතරක් සපිරුණේ ය‘යාපනයේ අනාගත දැක්ම’ ප‍්‍රදර්ශනය ඇරැඹේසිළුමිණේ අබේසිංහට ආපදා සන්නිවේදන සම්මානයක්දයා ඩී. ෆොන්සේකාඑල්.ටී.ටී.ඊ. යට සහයෝගය දක්වන්නන්ට අනතුරු ඇඟවීමක් කරමින්, තහනම් සංවිධානයකට සහයෝගය දැක්වුවහොත් තමා එවැන්නන්ට එරෙහිව කටයුතු කිරීමට පසුබට නොවන බව චෙන්නායි හි පැවැති සමුළුවකදී තමිල්නාඩු මහ ඇමැති එම්. කරුණානිධි මහතා පවසා ඇතැයි හින්දු පුවත්පත සඳහන් කරයි.තමිල්නාඩු මහ ඇමැති කරුණානිධි මහතා තවදුරටත් පවසා ඇත්තේ තමන් ගේ ඩී.ඇම්.කේ. පක්ෂය සහයෝගය දක්වන්නේ ශ‍්‍රී ලංකාවේ දෙමළ ප‍්‍රජාවට මිස තහනම් ත‍්‍රස්තවාදී සංවිධානයක් වන එල්.ටී.ටී.ඊ. යට නොවන බවත් ය.කරුණානිධි මහතා මේ බව ප‍්‍රකාශ කොට ඇත්තේ දෙමළ ඊළම පිළිගන්නේ ද? යන මැයෙන් පැවැති සමුළුවකදී බවත් හින්දු පුවත්පත සඳහන් කොට තිබිණ.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>28</day>
    </date>
    <link>http://www.silumina.lk/2008/12/28/_art.asp?fn=aa0812283</link>
    <topic>හමුදා ජයග‍්‍රහණ සමඟ උතුර ඒකාලෝක වෙයි</topic>
    <author>සුමිත‍්‍ර ද සිල්වා</author>
    <content>ආර්ථිකය අඩපණ කිරීමේ වෑයම කොටි සැලසුමක කොටසක්ද?කරුණානිධි ගෙන් කොටි හිතවාදීන්ට අනතුරු හැඟවීමක්හමුදා ජයග‍්‍රහණ සමඟ උතුර ඒකාලෝක වෙයිපෙට‍්‍රල් 100ට දුන්නොත් රු. කෝටි 1400 ක් අහිමි වෙනවාදි.මු. ජනහිතකාමී දේශපාලනඥයෙක් - ජනපතිරාජ්‍ය සේවා කොමිසමේ කල්මැරීමෙන් සේවකයන් නොසන්සුන් වෙයිගණිත ප‍්‍රශ්න පත‍්‍රය සැකසීමට අලුත් මණ්ඩලයක්!අපේ හෙදියන්ට විදෙස් රෝහල් බැල්ම හෙළයිමහනුවර සංවර්ධනයට රුපියල් කෝටි 300 ක්සුනාමිය ඇවිත් ගොස් වසර හතරක් සපිරුණේ ය‘යාපනයේ අනාගත දැක්ම’ ප‍්‍රදර්ශනය ඇරැඹේසිළුමිණේ අබේසිංහට ආපදා සන්නිවේදන සම්මානයක්සුමිත‍්‍ර ද සිල්වාආරක්ෂක හමුදා විසින් මුදා ගත් උතුරේ ප‍්‍රදේශවලට කඩිනමින් විදුලිය ලබාදීමේ වැඩපිළිවෙළක් ජනවාරි මාසයේ සිට කි‍්‍රයාත්මක කෙරේ. ජනාධිපතිතුමා ගේ උපදෙස් මත කි‍්‍රයාවට නැගෙන ‘උතුරු වසන්තය’ වැඩසටහනට සමගාමීව මේ වැඩ පිළිවෙළ ක‍්‍රියාවට නැංවෙයි.විසි වසරකට අධික කාලයක් පැවති යුදමය වාතාවරණය නිසා, එම ප‍්‍රදේශවල ජීවත්වන ලක්ෂ 6 1/2 ක පමණ වන ජනතාවගේ විදුලි අවශ්‍යතාවන් සැපිරීමට නො හැකි වූ මුත් මේ වනවිට හමුදාමය ජයග‍්‍රහණ හේතුවෙන් පවුල් ලක්ෂ 1 1/2 කට පමණ විදුලි පහසුකම් ලබාදීමට හැකි වී තිබෙන බවත් විදුලිබල අමාත්‍යාංශය සඳහන් කරයි.සිවිල් පරිපාලනය ස්ථාපිතවීමත් සමඟම උතුරේ ජනතාවගේ විදුලිබල ඉල්ලුම ශීඝ‍්‍රයෙන් ඉහළ ගොස් ඇත. මෙගාවොට් 36 ක ධාරිතාවයකින් යුත් යාපනය, චුන්නාකම්හි ඉදිකැර ඇති නව විදුලිබලාගාරය නව වසර ආරම්භයේ දී විවෘත කැර ජනතා අයිතියට පත්කීරීමෙන් අනතුරුව මේ වනවිට නැවත අඛණ්ඩව විදුලිය සපයාදීමට හැකියාව ලැබෙන බවත් විදුලිබල අමාත්‍යාංශය අවධාරණය කරයි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>28</day>
    </date>
    <link>http://www.silumina.lk/2008/12/28/_art.asp?fn=aa0812284</link>
    <topic>පෙට‍්‍රල් 100ට දුන්නොත් රු. කෝටි 1400 ක් අහිමි වෙනවා</topic>
    <author>චන්දන බණ්ඩාර</author>
    <content>ආර්ථිකය අඩපණ කිරීමේ වෑයම කොටි සැලසුමක කොටසක්ද?කරුණානිධි ගෙන් කොටි හිතවාදීන්ට අනතුරු හැඟවීමක්හමුදා ජයග‍්‍රහණ සමඟ උතුර ඒකාලෝක වෙයිපෙට‍්‍රල් 100ට දුන්නොත් රු. කෝටි 1400 ක් අහිමි වෙනවාදි.මු. ජනහිතකාමී දේශපාලනඥයෙක් - ජනපතිරාජ්‍ය සේවා කොමිසමේ කල්මැරීමෙන් සේවකයන් නොසන්සුන් වෙයිගණිත ප‍්‍රශ්න පත‍්‍රය සැකසීමට අලුත් මණ්ඩලයක්!අපේ හෙදියන්ට විදෙස් රෝහල් බැල්ම හෙළයිමහනුවර සංවර්ධනයට රුපියල් කෝටි 300 ක්සුනාමිය ඇවිත් ගොස් වසර හතරක් සපිරුණේ ය‘යාපනයේ අනාගත දැක්ම’ ප‍්‍රදර්ශනය ඇරැඹේසිළුමිණේ අබේසිංහට ආපදා සන්නිවේදන සම්මානයක්අත්‍යවශ්‍ය භාණ්ඩ 11කට දුන් බදු සහනය රු.කෝටි 800යිඇමැති රංජිත් සියඹලාපිටියචන්දන බණ්ඩාරපෙට‍්‍රල් ලීටරයක් රුපියල් සියයකට අලෙවි කළහොත් රජයට වසරකට අහිමි වෙන බදු ආදායම රුපියල් කෝටි 1400 ක් බව රාජ්‍ය ආදායම් ඇමැති රංජිත් සියඹලාපිටිය මහතා පවසයි.ජනතාවට බදු සහන රැසක් ලබා දෙමින් රටේ දැවැන්ත සංවර්ධන ව්‍යාපෘති දියත් කරන වත්මන් රජය පෙට‍්‍රල් සඳහා අය කරනු ලබන බදු මුදල් යොදවන්නේ රටේ ජනතාවට අවශ්‍ය පහසුකම් ලබා දීමට බවද ඇමැතිවරයා පෙන්වා දෙයි.මෙරට ජනතාවගේ ජීවන වියදම පහත හෙලීමට පිටරටින් ගෙන්වන භාණ්ඩ 11 ක් සඳහා රජය තීරු බදු ඉවත් කිරීම නිසා වසරකට රුපියල් කෝටි 800 කට ආසන්න මුදලක් අහිමි වෙන බවත් මෙරට ජනතාවට රජය ලබාදී ඇති බදු සහන ගැන එ.ජා.ප.ය වචනයක් හෝ කථා නොකරන බවද ඇමැතිවරයා කීය.මෙරට මූල්‍ය පාලනයේ බලධරයා පාර්ලිමේන්තුව බවත් රජයේ මූල්‍ය කළමනාකරණයට වෙනත් ආයතන විසින් අනියම් අතපෙවීම් සිදුකිරීම මඟින් මෙරට ආර්ථිකයට හානි සිදු විය හැකි බවත් ඇමැතිවරයා පෙන්වා දෙයි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>28</day>
    </date>
    <link>http://www.silumina.lk/2008/12/28/_art.asp?fn=aa0812285</link>
    <topic>දි.මු. ජනහිතකාමී දේශපාලනඥයෙක් - ජනපති</topic>
    <author/>
    <content>ආර්ථිකය අඩපණ කිරීමේ වෑයම කොටි සැලසුමක කොටසක්ද?කරුණානිධි ගෙන් කොටි හිතවාදීන්ට අනතුරු හැඟවීමක්හමුදා ජයග‍්‍රහණ සමඟ උතුර ඒකාලෝක වෙයිපෙට‍්‍රල් 100ට දුන්නොත් රු. කෝටි 1400 ක් අහිමි වෙනවාදි.මු. ජනහිතකාමී දේශපාලනඥයෙක් - ජනපතිරාජ්‍ය සේවා කොමිසමේ කල්මැරීමෙන් සේවකයන් නොසන්සුන් වෙයිගණිත ප‍්‍රශ්න පත‍්‍රය සැකසීමට අලුත් මණ්ඩලයක්!අපේ හෙදියන්ට විදෙස් රෝහල් බැල්ම හෙළයිමහනුවර සංවර්ධනයට රුපියල් කෝටි 300 ක්සුනාමිය ඇවිත් ගොස් වසර හතරක් සපිරුණේ ය‘යාපනයේ අනාගත දැක්ම’ ප‍්‍රදර්ශනය ඇරැඹේසිළුමිණේ අබේසිංහට ආපදා සන්නිවේදන සම්මානයක්ගම්පොළ පහළ කෝරලේ ගම් සභාවෙන් දේශපාලනයට පිවිස පාර්ලිමේන්තුව හරහා පුරා හැට වසරක දිගු ගමනක පෙර ගමන් කරුවකු වූ පොදුජන එක්සත් පෙරමුණේ මහ ලේකම් ඇමැති දි.මු. ජයරත්න මහතා අද ජනතා සම්මානයෙන් පිදුම් ලබන බවත්, ඒ අවස්ථාවට හදපිරි සතුටින් තමන් ද එක් වන්නේ යැයි සුභාශිංසන පණිවුඩයක් නිකුත් කරමින් මහින්ද රාජපක්ෂ ජනාධිපතිතුමා සඳහන් කරයි. ජනාධිපතිතුමා ඇමැති දි.මු. ජයරත්න මහතා ගේ 60 වසරක දේශපාලන ජීවිතයට සුබපැතුම් පිරිනමමින් නිකුත් වූ නිවේදනයේ මෙසේද දැක්වේ.ශ‍්‍රී ලංකා නිදහස් පක්ෂයේ සාමාජික නාමලේඛනයේ 13 වන සාමාජිකයා දි.මු. ය. ජ්‍යෙෂ්ඨත්වයෙන් හා ප‍්‍රතිපත්තිගරුක භාවයෙන් අගතැන්පත්ව කෘතහස්ත දේශපාලනයක නිරත වූ දි.මු. ජයරත්නයන් ගේ ජාතික මෙහෙවර රටට කිසිදා අමතක කළ නොහැක.දි.මු. ජයරත්න අමාත්‍යතුමා 1970 - 77 පාර්ලිමේන්තු වකවානුවේ දැඩි උද්වේගකර වාග් විලාශයකින් පාර්ලිමේන්තුව ඇමතූ චතුර කථිකයකු ලෙස මම හඳුනාගතිමි. එදා මෙදා තුර ලාංකේය දේශපාලන ක්ෂේත‍්‍රයේ විවිධ සංක‍්‍රාන්තින් හමුවේ මගේ මිත‍්‍රයකු සේ එතුමා කටයුතු කළ අතර, මා වෙත දේශපාලනික වශයෙන් ලබාදුන් සහය සැමවිටම අගයමි. එසේ ම ඔහුගේ මෙහෙවර පක්ෂයේ ජයග‍්‍රාහී මාවතට මහත් ශක්තියක් වූ බව අපට අමතක නොවේ.පටු අභිමතාර්ථයෙන් තොරව ජාතියක් වශයෙන් රටක් වශයෙන් සමගිව එක්සත් ව කටයුතු කිරීමේ පරමාදර්ශය දේශපාලනඥයකු සමාජයට ලබාදිය යුතු යැයි මම විශ්වාස කරමි. දි.මු. ජයරත්න ඇමැතිතුමා ආත්මාර්ථය පිටු දැක පරාර්ථකාමී ව කටයුතු කළ හිතකාමී ජන නායකයෙක් ලෙස ඒ ආදර්ශය රටට දී තිබේ. දි.මු. ජයරත්න අමාත්‍යතුමාගේ හැට වසරක දේශපාලන දිවිය තවදුරටත් අඛණ්ඩව පවත්වාගෙන යාමට එතුමාට සියලු ශක්තිය, ධෛර්යය සමඟ තුණුරුවන්ගේ ආශිර්වාදය සහ දීර්ඝායුෂ පතමි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>28</day>
    </date>
    <link>http://www.silumina.lk/2008/12/28/_art.asp?fn=aa0812286</link>
    <topic>රාජ්‍ය සේවා කොමිසමේ කල්මැරීමෙන් සේවකයන් නොසන්සුන් වෙයි</topic>
    <author/>
    <content>ආර්ථිකය අඩපණ කිරීමේ වෑයම කොටි සැලසුමක කොටසක්ද?කරුණානිධි ගෙන් කොටි හිතවාදීන්ට අනතුරු හැඟවීමක්හමුදා ජයග‍්‍රහණ සමඟ උතුර ඒකාලෝක වෙයිපෙට‍්‍රල් 100ට දුන්නොත් රු. කෝටි 1400 ක් අහිමි වෙනවාදි.මු. ජනහිතකාමී දේශපාලනඥයෙක් - ජනපතිරාජ්‍ය සේවා කොමිසමේ කල්මැරීමෙන් සේවකයන් නොසන්සුන් වෙයිගණිත ප‍්‍රශ්න පත‍්‍රය සැකසීමට අලුත් මණ්ඩලයක්!අපේ හෙදියන්ට විදෙස් රෝහල් බැල්ම හෙළයිමහනුවර සංවර්ධනයට රුපියල් කෝටි 300 ක්සුනාමිය ඇවිත් ගොස් වසර හතරක් සපිරුණේ ය‘යාපනයේ අනාගත දැක්ම’ ප‍්‍රදර්ශනය ඇරැඹේසිළුමිණේ අබේසිංහට ආපදා සන්නිවේදන සම්මානයක්රාජ්‍ය සේවා කොමිෂන් සභාව හා වැටුප් කොමිසම බොහෝ අවස්ථාවලදී තීන්දු ගැනීමට කල් මරමින්, පැකිළෙමින් සිටීමේ හේතුවෙන් රජයේ සේවකයන්ට නිසි පරිදි සහන සලසා දීමට දැඩි දුෂ්කරතා මතු වී ඇති බවට කම්කරු ඇමැති අතාවුද සෙනෙවිරත්න මහතා චෝදනා නඟයි.රජයේ කටයුතු පවත්වාගෙන යෑම සඳහා මෙය බලවත් ගැටලුවක් බවත්, රාජ්‍ය සේවකයන්ගේ ප‍්‍රශ්න විසඳීමට හා ඔවුන් ගේ සුබසාධනය සඳහා ගත යුතු කි‍්‍රයාමාර්ග නිර්දේශ කිරීම සඳහා ඇති කොට තිබෙන මෙවැනි ආයතන මන්දගාමීව පැවතීම කනගාටුවට කරුණක් බවත් ඔහු පෙන්වා දුන්නේය. ගතයුතු තීරණ නිසි කලට නොගැනීම නිසා රජයේ සේවකයන් දැඩි අසහනයට හා කළකිරීමට පත්ව ඇති අතර ඔවුන් ගේ දෝෂාරෝපණවලට මුහුණ දෙමින් අසීරුතා මධ්‍යයේ කටයුතු කිරීමට රජයට සිදුවී ඇති බවත් ඇමැතිවරයා පෙන්වා දුන්නේය.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>28</day>
    </date>
    <link>http://www.silumina.lk/2008/12/28/_art.asp?fn=aa0812287</link>
    <topic>ගණිත ප‍්‍රශ්න පත‍්‍රය සැකසීමට අලුත් මණ්ඩලයක්!</topic>
    <author>සුභිෂිණී ජයරත්න</author>
    <content>ආර්ථිකය අඩපණ කිරීමේ වෑයම කොටි සැලසුමක කොටසක්ද?කරුණානිධි ගෙන් කොටි හිතවාදීන්ට අනතුරු හැඟවීමක්හමුදා ජයග‍්‍රහණ සමඟ උතුර ඒකාලෝක වෙයිපෙට‍්‍රල් 100ට දුන්නොත් රු. කෝටි 1400 ක් අහිමි වෙනවාදි.මු. ජනහිතකාමී දේශපාලනඥයෙක් - ජනපතිරාජ්‍ය සේවා කොමිසමේ කල්මැරීමෙන් සේවකයන් නොසන්සුන් වෙයිගණිත ප‍්‍රශ්න පත‍්‍රය සැකසීමට අලුත් මණ්ඩලයක්!අපේ හෙදියන්ට විදෙස් රෝහල් බැල්ම හෙළයිමහනුවර සංවර්ධනයට රුපියල් කෝටි 300 ක්සුනාමිය ඇවිත් ගොස් වසර හතරක් සපිරුණේ ය‘යාපනයේ අනාගත දැක්ම’ ප‍්‍රදර්ශනය ඇරැඹේසිළුමිණේ අබේසිංහට ආපදා සන්නිවේදන සම්මානයක්සුභිෂිණී ජයරත්නඅවලංගු කරන ලද ගණිතය ප‍්‍රශ්න පත‍්‍රය වෙනුවට නව ගණිත ප‍්‍රශ්න පත‍්‍රයක් සම්පාදනය කිරීම සඳහා විශේෂ සාකච්ඡාවක් පැවැත්වීමට අධ්‍යාපන අමාත්‍යාංශය පියවර ගෙන තිබේ. ලබන 30 දා පැවැත්වීමට නියමිත මේ රැස්වීම සඳහා මෙරට සියලුම ගණිත හා විද්‍යා අධ්‍යාපන අධ්‍යක්ෂවරුන් සහභාගි වනු ඇති බවත් දැනගන්නට ඇත.ජනවාරි මස 17 දාට පැවැත්වෙනු ඇතැයි අපේක්ෂා කැරෙන ගණිතය විෂය සඳහා වූ විශේෂ විභාගය සඳහා ඉදිරිපත් කරන ප‍්‍රශ්න පත‍්‍රය සම්පාදනය කිරීම සඳහා අලුත් මණ්ඩලයක් පත් කැරෙනු ඇති බවත් විභාග දෙපාර්තමේන්තු ආරංචි මාර්ග සඳහන් කරයි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>28</day>
    </date>
    <link>http://www.silumina.lk/2008/12/28/_art.asp?fn=aa0812288</link>
    <topic>අපේ හෙදියන්ට විදෙස් රෝහල් බැල්ම හෙළයි</topic>
    <author/>
    <content>ආර්ථිකය අඩපණ කිරීමේ වෑයම කොටි සැලසුමක කොටසක්ද?කරුණානිධි ගෙන් කොටි හිතවාදීන්ට අනතුරු හැඟවීමක්හමුදා ජයග‍්‍රහණ සමඟ උතුර ඒකාලෝක වෙයිපෙට‍්‍රල් 100ට දුන්නොත් රු. කෝටි 1400 ක් අහිමි වෙනවාදි.මු. ජනහිතකාමී දේශපාලනඥයෙක් - ජනපතිරාජ්‍ය සේවා කොමිසමේ කල්මැරීමෙන් සේවකයන් නොසන්සුන් වෙයිගණිත ප‍්‍රශ්න පත‍්‍රය සැකසීමට අලුත් මණ්ඩලයක්!අපේ හෙදියන්ට විදෙස් රෝහල් බැල්ම හෙළයිමහනුවර සංවර්ධනයට රුපියල් කෝටි 300 ක්සුනාමිය ඇවිත් ගොස් වසර හතරක් සපිරුණේ ය‘යාපනයේ අනාගත දැක්ම’ ප‍්‍රදර්ශනය ඇරැඹේසිළුමිණේ අබේසිංහට ආපදා සන්නිවේදන සම්මානයක්විදෙස් රැකියා සඳහා යන ප‍්‍රථම හෙදි කණ්ඩායම ජනවාරි මාසයේ දී එක්සත් අරාබි එමීර් රාජ්‍යය බලා පිටත්ව යෑමට සූදානමින් සිටිති. මේ සඳහා හෙදියන් 14 ක් සුදුසුකම් ලබා ඇත.අබුඩාබිය, ඕමානය, ලිබියාව, සහ මැද පෙරදිග රටවලත්, ඇමෙරිකාව, කැනඩාව, ඉතාලිය, ඕස්ටේ‍්‍රලියාව වැනි රටවල් ගණනාවකින් ශ‍්‍රී ලංකාවේ හෙද හෙදියන් සඳහා විශාල ඉල්ලුමක් ලැබී තිබේ. මේ අනුව විදේශ රටවලින් 5000 කට අධික රැකියා අවස්ථා උදා වී ඇති බවත් ළඟදීම තවත් සියයකට ආසන්න හෙදියන් පිරිසක් විදේශ රැකියා සඳහා පිටත් කැර යවන බවත් සෞඛ්‍ය අමාත්‍යාංශය පවසයි. මේ හෙදියන් සඳහා ඉහළ වැටුප් සහ වෙනත් වරප‍්‍රසාද රැසක් ලැබෙනු ඇති බවත් සඳහන් වෙයි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>28</day>
    </date>
    <link>http://www.silumina.lk/2008/12/28/_art.asp?fn=aa0812289</link>
    <topic>මහනුවර සංවර්ධනයට රුපියල් කෝටි 300 ක්</topic>
    <author>නිහාල් පී. අබේසිංහ හා ඉන්දික පොල්කොටුව</author>
    <content>ආර්ථිකය අඩපණ කිරීමේ වෑයම කොටි සැලසුමක කොටසක්ද?කරුණානිධි ගෙන් කොටි හිතවාදීන්ට අනතුරු හැඟවීමක්හමුදා ජයග‍්‍රහණ සමඟ උතුර ඒකාලෝක වෙයිපෙට‍්‍රල් 100ට දුන්නොත් රු. කෝටි 1400 ක් අහිමි වෙනවාදි.මු. ජනහිතකාමී දේශපාලනඥයෙක් - ජනපතිරාජ්‍ය සේවා කොමිසමේ කල්මැරීමෙන් සේවකයන් නොසන්සුන් වෙයිගණිත ප‍්‍රශ්න පත‍්‍රය සැකසීමට අලුත් මණ්ඩලයක්!අපේ හෙදියන්ට විදෙස් රෝහල් බැල්ම හෙළයිමහනුවර සංවර්ධනයට රුපියල් කෝටි 300 ක්සුනාමිය ඇවිත් ගොස් වසර හතරක් සපිරුණේ ය‘යාපනයේ අනාගත දැක්ම’ ප‍්‍රදර්ශනය ඇරැඹේසිළුමිණේ අබේසිංහට ආපදා සන්නිවේදන සම්මානයක්නිහාල් පී. අබේසිංහ හා ඉන්දික පොල්කොටුවපසුගිය වසර තුනේදී මහනුවර සංවර්ධනය පිණිස රජය සමඟ එක්ව රුපියල් කෝටි 300 ක් පමණ වැඩි කර ඇතැයි මධ්‍යම පළාත් සභාව පවසයි.මේ අනුව මධ්‍යම පළාත් සභා ප‍්‍රධාන ලේකම් කාර්යාලය ඉදිකිරීමට රුපියල් කෝටි 50 ක් වැය කර ඇති අතර එය තට්ටු 6 කින් යුක්තව ඉදිකෙරෙන බව මධ්‍යම පළාත් ප‍්‍රධාන ලේකම් පී.ජී. අමරකෝන් මහතා ‘සිළුමිණ’ ට කීය. මීට අමතරව පේරාදෙණිය ගැටඹේ ප‍්‍රදේශයේ රුපියල් කෝටි 7 ක වියදමින් නව මහා පරිමාණ පුස්තකාලයක් ද ඉදිවෙමින් පවතී.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>28</day>
    </date>
    <link>http://www.silumina.lk/2008/12/28/_art.asp?fn=aa08122810</link>
    <topic>සුනාමිය ඇවිත් ගොස් වසර හතරක් සපිරුණේ ය</topic>
    <author>සංකල්පනාව ඉනෝකා සමරවික‍්‍රම</author>
    <content>ආර්ථිකය අඩපණ කිරීමේ වෑයම කොටි සැලසුමක කොටසක්ද?කරුණානිධි ගෙන් කොටි හිතවාදීන්ට අනතුරු හැඟවීමක්හමුදා ජයග‍්‍රහණ සමඟ උතුර ඒකාලෝක වෙයිපෙට‍්‍රල් 100ට දුන්නොත් රු. කෝටි 1400 ක් අහිමි වෙනවාදි.මු. ජනහිතකාමී දේශපාලනඥයෙක් - ජනපතිරාජ්‍ය සේවා කොමිසමේ කල්මැරීමෙන් සේවකයන් නොසන්සුන් වෙයිගණිත ප‍්‍රශ්න පත‍්‍රය සැකසීමට අලුත් මණ්ඩලයක්!අපේ හෙදියන්ට විදෙස් රෝහල් බැල්ම හෙළයිමහනුවර සංවර්ධනයට රුපියල් කෝටි 300 ක්සුනාමිය ඇවිත් ගොස් වසර හතරක් සපිරුණේ ය‘යාපනයේ අනාගත දැක්ම’ ප‍්‍රදර්ශනය ඇරැඹේසිළුමිණේ අබේසිංහට ආපදා සන්නිවේදන සම්මානයක්සිවු වසරක් වුණා වෙන්වී ඔබ       සැවොමසිත සැනසුණේ නැහැ හැඬුවට අපි   තවමදල්වා පහන් පැතුවත් නිති             සැනසීමඅමතක කරනු කෙළෙසද රළ        කැළඹීමසංකල්පනාව ඉනෝකා සමරවික‍්‍රමඡායාරූපය විමල් කරුණාතිලකසුනාමිය බොහෝ ජීවිත රැගෙන ගියේ ය. සුනාමිය ඇවිත් ගොස් වසර හතරක් සපිරුණේ ය. එහෙත් සුනාමියේ දුක් කඳුළු සෝ තැවුල් තවමත් ඉතිරිව ඇත්තේ ය. ඉකුත් සිකුරාදා පෙරවරු 9.25 ට මුළු රටම සුනාමියෙන් මිය ගිය අය සිහිකර විනාඩි දෙකක නිශ්ශබ්දතාවක් රැක්කේ ය. මහ මඟ ගමන් ගත් වාහන නවතා එහි රියදුරෝ බිමට බැස සුනාමියෙන් මිය ගිය වුන් සැමරුවෝ ය. මේ සැමරුම ඡායාරූප ශිල්පි විමල් කරුණාතිලක ගේ කැමරා කාචයේ සටහන් වූයේ ලේක්හවුස් වටරවුමේදී ය.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>28</day>
    </date>
    <link>http://www.silumina.lk/2008/12/28/_art.asp?fn=aa08122812</link>
    <topic>‘යාපනයේ අනාගත දැක්ම’ ප‍්‍රදර්ශනය ඇරැඹේ</topic>
    <author>මහින්ද අලුත්ගෙදර යාපනය සිට...</author>
    <content>ආර්ථිකය අඩපණ කිරීමේ වෑයම කොටි සැලසුමක කොටසක්ද?කරුණානිධි ගෙන් කොටි හිතවාදීන්ට අනතුරු හැඟවීමක්හමුදා ජයග‍්‍රහණ සමඟ උතුර ඒකාලෝක වෙයිපෙට‍්‍රල් 100ට දුන්නොත් රු. කෝටි 1400 ක් අහිමි වෙනවාදි.මු. ජනහිතකාමී දේශපාලනඥයෙක් - ජනපතිරාජ්‍ය සේවා කොමිසමේ කල්මැරීමෙන් සේවකයන් නොසන්සුන් වෙයිගණිත ප‍්‍රශ්න පත‍්‍රය සැකසීමට අලුත් මණ්ඩලයක්!අපේ හෙදියන්ට විදෙස් රෝහල් බැල්ම හෙළයිමහනුවර සංවර්ධනයට රුපියල් කෝටි 300 ක්සුනාමිය ඇවිත් ගොස් වසර හතරක් සපිරුණේ ය‘යාපනයේ අනාගත දැක්ම’ ප‍්‍රදර්ශනය ඇරැඹේසිළුමිණේ අබේසිංහට ආපදා සන්නිවේදන සම්මානයක්මහින්ද අලුත්ගෙදර යාපනය සිට...“යාපනයේ අනාගත දැක්ම” කාර්මික හා අධ්‍යාපනික ප‍්‍රදර්ශනය සමාජ සේවා හා සමාජ ශුභ සාධන ඇමැති ඩග්ලස් දේවානන්ද මහතා ගේ ප‍්‍රධානත්වයෙන් ඊයේ (27) පෙරවරුවේදී ආරම්භ කෙරිණි.යාපනය ආරක්ෂක සේනා ආඥාපති මේජර් ජනරාල් ජී.ඒ. චන්ද්‍රසිරි මහතා ගේ සංකල්පයක් අනුව කි‍්‍රයාත්මක මේ ප‍්‍රදර්ශනය අද (28) සහ හෙට (29) දිනයන්හිදී ද යාපනය මධ්‍ය මහා විද්‍යාලයේදී සහ වෙම්බඩි බාලිකා විද්‍යාලයේදී පැවැත්වේ.පාසල් දරුවන්ට හා තරුණ තරුණියන්ට කාර්මික හා තාක්ෂණික දැනුම ලබාදීමේ අරමුණින් පැවැත්වෙන මෙම ප‍්‍රදර්ශනයට තොරතුරු තාක්ෂණය ලබාදීම, බැංකු කටයුතු පිළිබඳ තොරතුරු ලබාදීම, කෘෂිකාර්මික හා ධීවර කටයුතු පිළිබඳ උපදෙස් ලබාදීම, උසස් අධ්‍යාපන පහසුකම් හඳුන්වා දීම හා පොත් ප‍්‍රදර්ශනයක් ඇතුළත් වන අතර යාපනය ජනතාවගේ විනෝදාස්වාදය සඳහා ප‍්‍රදර්ශනය පැවැත්වෙන සෑම දිනෙකම දිවයිනේ ජනපි‍්‍රය ගායක ගායිකාවන් රැසක් සහභාගි වන සංගීත ප‍්‍රසංග ද පැවැත්වීමට කටයුතු සංවිධානය කර ඇත.දශක දෙකකට වැඩි කලක් ත‍්‍රස්තවාදී ගැටුම් පැවැති මේ ප‍්‍රදේශයේ මෙවැනි ප‍්‍රදර්ශනයක් පැවැත්වෙන පළමු අවස්ථාව මෙය වන අතර යාපනය ජනතාවට එය නැවුම් අත්දැකීමක් වනු ඇත. විවිධ අංශයන් යටතේ දැනුම විනෝදය ලබා දීම පිණිස ප‍්‍රදර්ශන කුටි 150 කට වැඩි ප‍්‍රමාණයක් ප‍්‍රදර්ශනයේ තිබෙන අතර ඒ මඟින් පාසල් දරුවන්ට නව පාසල් වාරය සඳහා අවශ්‍ය කෙරෙන පාසල් උපකරණ ඉතා පහසු මිල ගණන් වලට ලබා ගත හැකි වේ.යාපනය ආරක්ෂක සේනා ආඥාපති මේජර් ජනරාල් ජී.ඒ. චන්ද්‍රසිරි, සාම මහ ලේකම් කාර්යාලයේ ප‍්‍රධානී මහාචාර්ය රජීව විජේසිංහ, යාපනය දිස්ති‍්‍රක් ලේකම් කේ. ගනේෂ් යන මහත්වරුන් ඇතුළු විශාල පිරිසක් මේ අවස්ථාවට සහභාගි වූහ.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>28</day>
    </date>
    <link>http://www.silumina.lk/2008/12/28/_art.asp?fn=aa08122813</link>
    <topic>සිළුමිණේ අබේසිංහට ආපදා සන්නිවේදන සම්මානයක්</topic>
    <author/>
    <content>ආර්ථිකය අඩපණ කිරීමේ වෑයම කොටි සැලසුමක කොටසක්ද?කරුණානිධි ගෙන් කොටි හිතවාදීන්ට අනතුරු හැඟවීමක්හමුදා ජයග‍්‍රහණ සමඟ උතුර ඒකාලෝක වෙයිපෙට‍්‍රල් 100ට දුන්නොත් රු. කෝටි 1400 ක් අහිමි වෙනවාදි.මු. ජනහිතකාමී දේශපාලනඥයෙක් - ජනපතිරාජ්‍ය සේවා කොමිසමේ කල්මැරීමෙන් සේවකයන් නොසන්සුන් වෙයිගණිත ප‍්‍රශ්න පත‍්‍රය සැකසීමට අලුත් මණ්ඩලයක්!අපේ හෙදියන්ට විදෙස් රෝහල් බැල්ම හෙළයිමහනුවර සංවර්ධනයට රුපියල් කෝටි 300 ක්සුනාමිය ඇවිත් ගොස් වසර හතරක් සපිරුණේ ය‘යාපනයේ අනාගත දැක්ම’ ප‍්‍රදර්ශනය ඇරැඹේසිළුමිණේ අබේසිංහට ආපදා සන්නිවේදන සම්මානයක්‘සිළුමිණ’ පුවත්පතේ නියෝජ්‍ය කර්තෘ නිහාල් පී. අබේසිංහට ආපදා කළමනාකරණ හා මානව හිමිකම් අමාත්‍යාංශය මගින් ආපදා සන්නිවේදනය පිළිබඳ දායකත්වය වෙනුවෙන් මාධ්‍ය සම්මානයක් පිරිනමා ඇත.මහනුවර ධර්මරාජ විද්‍යාලයේ දී පැවැති වසරේ ජාතික ආරක්ෂක දින ප‍්‍රධාන උත්සවයේදී ආපදා කළමනාකරණ හා මානව සම්පත් පිළිබඳ ඇමැති මහින්ද සමරසිංහ මහතා මේ සම්මානය පිරිනැමීය.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>28</day>
    </date>
    <link>http://www.silumina.lk/2008/12/28/_art.asp?fn=ab0812281</link>
    <topic>වයඹ - මධ්‍යම නාම යෝජනා බාරගැනීම 31 දා අවසන්</topic>
    <author>සුනිල් දයා අල්විස්</author>
    <content>වයඹ - මධ්‍යම නාම යෝජනා බාරගැනීම 31 දා අවසන්ජනිපෙ සන්ධානයට එක්වෙයිඑස්.බී කුජීතු කිරීමේ යූ.ඇන්.පී.පැලෑනක්2008සුනිල් දයා අල්විස්වයඹ සහ මධ්‍යම පළාත් සභා ඡන්දය සඳහා නාම යෝජනා බාරගැනීම ලබන 31 වැනිදා දහවල් 12ට අවසන් වේ. මේ පළාත් සභා මැතිවරණ සඳහා ප‍්‍රධාන දේශපාලන පක්ෂ සියල්ලම පාහේ තරග කරති.ශ‍්‍රී ලංකා නිදහස් පක්ෂය ප‍්‍රමඛ එක්සත් ජනතා නිදහස් සන්ධානය යටතේ ලංකා සමසමාජ පක්ෂය, කොමියුනිස්ට් පක්ෂය, මහජන එක්සත් පෙරමුණ, ප‍්‍රජාතන්ත‍්‍රවාදී එක්සත් ජාතික පෙරමුණ, ලංකා කම්කරු කොංග‍්‍රසය, කඳුරට ජනතා පෙරමුණ, ජාතික නිදහස් පෙරමුණ ඇතුළු පක්ෂ හා ස්වාධීන කණ්ඩායම් 15 ක් තරග කරන බව දැනටමත් ප‍්‍රකාශයට පත්කර තිබේ.එක්සත් ජාතික පක්ෂය සමඟ තරග කිරීමට ශ‍්‍රී ලංකා මුස්ලිම් කොංග‍්‍රසයේ රවුෆ් හකීම් මහතාගේ කණ්ඩායම ද එක්සත් සමාජවාදී පක්ෂය ද එකඟත්වය පළකර ඇත.නාම යෝජනා සඳහා ඇප මුදල් තැන්පත් කිරීම ලබන 30 වැනිදා දහවල් 12ට අවසන් කෙරෙන බවද මැතිවරණ කොමසාරිස් දෙපාර්තමේන්තුව දැනුම් දෙයි. සන්ධානයේ නාම යෝජනා ලැයිස්තු අවසන් කිරීමේ කටයුතු ඉකුත් දිනවල සිදුකළ අතර නාම යෝජනා අස්සන් කිරීම අදත් (28) හෙටත් (29) සිදුකැර 30 වැනිදා නාමයෝජනා බාරදීමටත් නියමිතය. එ.ජා.ප.යේ වයඹ හා මධ්‍යම පළාත් නාමයෝජනා ලැයිස්තු සියය ට 80 ක්ම සම්පූර්ණ කර ඇතැයි එහි ප‍්‍රකාශකයකු පැවැසීය. ජනතා විමුක්ති පෙරමුණ ද සිය නාමයෝජනා ලබන 30 වැනිදා ඉදිරිපත් කරන බව එහි ප‍්‍රචාරක ලේකම් පාර්ලිමේන්තු මන්තී‍්‍ර විජිත හේරත් මහතා කීය. වයඹ පළාත් සභාවට මන්තී‍්‍රවරු 52 ක්ද, මධ්‍යම පළාත් සභාවට මන්තී‍්‍රවරු 56 ක්ද තෝරා ගැනෙයි.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>28</day>
    </date>
    <link>http://www.silumina.lk/2008/12/28/_art.asp?fn=ab0812282</link>
    <topic>ජනිපෙ සන්ධානයට එක්වෙයි</topic>
    <author/>
    <content>වයඹ - මධ්‍යම නාම යෝජනා බාරගැනීම 31 දා අවසන්ජනිපෙ සන්ධානයට එක්වෙයිඑස්.බී කුජීතු කිරීමේ යූ.ඇන්.පී.පැලෑනක්2008ත‍්‍රස්තවාදය පරාජය කිරීම සඳහා පක්ෂ භේද නොතකා රජයට සහාය දෙන්නැයි මහින්ද රාජපක්ෂ ජනාධිපතිතුමා විසින් කරනු ලැබු විවෘත ඇරියුම පිළිගනිමින් ජාතික නිදහස් පෙරමුණ කොන්දේසි විරහිතව රජයට සහාය දැක්වීමට ඉදිරිපත් ව සිටී. මේ සඳහා වූ අවබෝධතා ගිවිසුමට අස්සන් කිරීම අරලියගහ මන්දිරයේදී අද (28) සිදු කිරීමට නියමිතය.මහින්ද රාජපක්ෂ ජනාධිපතිතුමා ගේ සහභාගිත්වයෙන් පැවැත්වෙන මේ ගිවිසුම් අස්සන් කිරීම එක්සත් ජනතා නිදහස් සන්ධානය වෙනුවෙන් එහි ලේකම් අධ්‍යාපන අමාත්‍ය සුසිල් පේ‍්‍රම ජයන්ත මහතා ද ජාතික නිදහස් සන්ධානය වෙනුවෙන් එහි ලේකම් පාර්ලිමේන්තු මන්තී‍්‍ර නන්දන ගුණතිලක මහතා ද අස්සන් තබනු ඇත.මේ අවස්ථාවට ජාතික නිදහස් පෙරමුණේ නායක පාර්ලිමේන්තු මන්තී‍්‍ර විමල් වීරවංශ මහතා ද පාර්ලිමේන්තු මන්තී‍්‍ර පියසිරි විජේනායක මහතා ද ශී‍්‍ර ලංකා නිදහස් පක්ෂය වෙනුවෙන් එහි ජ්‍යෙෂ්ඨ අමාත්‍යවරු ද සහභාගි වෙති.මේ අවබෝධතා ගිවිසුම ඇතිකර ගැනීමත් සමඟ වයඹ හා මධ්‍යම පළාත් සභා ඡන්දයට ජාතික නිදහස් පෙරමුණ සන්ධානයේ බුලත් කොළයේ සලකුණින් තරග කරනු ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>28</day>
    </date>
    <link>http://www.silumina.lk/2008/12/28/_art.asp?fn=ab0812284</link>
    <topic>එස්.බී කුජීතු කිරීමේ යූ.ඇන්.පී.පැලෑනක්</topic>
    <author/>
    <content>වයඹ - මධ්‍යම නාම යෝජනා බාරගැනීම 31 දා අවසන්ජනිපෙ සන්ධානයට එක්වෙයිඑස්.බී කුජීතු කිරීමේ යූ.ඇන්.පී.පැලෑනක්2008එක්සත් ජාතික පක්ෂයේ ගොන් විරෝධයේ දී එක් කාන්තාවක් පුන පුනා කී සටන් පාඨය වූයේ “අපේ ගොනා - අපට හොඳ්‍ර” යන්න ය. එජාපයේ ගිරා පෝතකයා ලෙස හඳුන්වන ලක්ෂ්මන් කිරිඇල්ල කීවේ ඕනෑම ගොනෙකුට යුද්ධ කළ හැකි බවයි. එජාපය ඒ තරමට ම ගොන්නුන්ට සමීප බව අපට සිතුණේ අඛිල විරාජ් කාරියවසම් ගේ තවත් ගොන් කතාවක් නිසාය.ඔහු පෞද්ගලික ගුවන් විදුලි නාලිකාවකට කියා ඇත්තේ අධ්‍යාපන ඇමැති ඉල්ලා අස්විය යුතු බවයි. හේතුව නව නිර්දේශ ගණිතය IIප‍්‍රශ්න පත‍්‍රය සම්බන්ධයෙන් මතුවූ විරෝධය සම්බන්ධයෙනි. ගණිතය IIප‍්‍රශ්න පත‍්‍රය පිළියෙළ කළේ අධ්‍යාපන ඇමැති නොවූවත් එයට වගකිව යුත්තේ ඔහු නිසා අනිවාර්යයෙන්ම අස්විය යුතු බවට ඔහු අවධාරණය කරයි.අඛිල විරාජ් කාරියවසම් යනු එසේ මෙසේ බඩුවක් නොවේ. ඔහු ඊළඟ එජාප ආණ්ඩුවේ අධ්‍යාපන ඇමැතිවරයා ය. අධ්‍යාපන ඇමැතිකමක් කරන්නට ඔහුට සුදුසුකම් කීපයක් තිබේ. ඉන් ප‍්‍රධානම සුදුසුකම වන්නේ එක් වරක් ලිප්ටන් වටරවුමේ අමුඩ ගසාගෙන සිටීම ය. ඔහු එසේ අමුඩ ගසා තමන්ගේ පස්සා පැත්ත ප‍්‍රදර්ශනය කළේය.වත්මන් අධ්‍යාපන ඇමැති ඉල්ලා අස්විය යුතු යැයි කියන අඛිල විරාජ් මන්තී‍්‍රතුමාට අතීතය සිහිපත් කර දීමට කැමැත්තෙමු. 1983 වන විට අඛිල ගේ වයස සමහර විට අවුරුදු 10 ක් හෝ පහළොවක් විය හැකිය. හොඳ ගැටවර වයස ය. එදා ඔහු දේශපාලනයට සම්බන්ධ දැයි අපි නොදනිමු. අප දන්නා තරමට 1983 අධ්‍යාපන ඇමැතිව සිටියේ වත්මන් නායක රනිල් වික‍්‍රමසිංහ මහතාය.ඔහු අධ්‍යාපන ඇමැතිව සිටිය දී අපොස සාමාන්‍ය පෙළ ගණිතය ප‍්‍රශ්න පත‍්‍රය කලින් පිටවුණේ ය. එහෙත් රනිල් වික‍්‍රමසිංහ මහතා ඉල්ලා අස්වූයේ නැත. එදා සිය ඇමැති පදවියෙන් ඉල්ලා අස්වී පූර්වාදර්ශයක් දී තිබුණා නම් කොයිතරම් වැදගත් ද? ඒ නිසා මෙහිදී අප අඛිල ඉලන්දාරියාට කියන්නේ එවැනි ප‍්‍රකාශ කරන්නට මේරුවා මදිය යන්න ය. ගොනා වුණාට උම්බෑ කියන්නට එපා යැයි අපි නොකියමු. අනාගතයක් ඇති තරුණ මන්තී‍්‍රවරයකු දැන් තියාම නිකං සවුත්තු වන ප‍්‍රකාශ කිරීමෙන් වැළකිය යුතුය. ඔය විදියේ පැහිච්ච කතා කියන්නට ගිය දිනේෂ් දොඩන්ගොඩ අද ‍ෙකාහේද?ඊළඟට අප කතා කරන්නේ අඛිල කියන ගණිතය IIප‍්‍රශ්න පත‍්‍රය ගැනයි. ගණිතය IIසිසුන්ට අලුත් විෂයයකි. අලුත් විෂය ගැන සියලු දැනුම්වත් කිරීම් අධ්‍යාපන දෙපාර්තමේන්තුව සහ විභාග දෙපාර්තමේන්තුව සිදු කර තිබේ. විභාග ප‍්‍රශ්න පත‍්‍රයේ ස්වරූපය සහ ඒ සඳහා වූ මූලාකෘති ද පාසල්වලට ලබාදී තිබේ.එම විස්තර හා තොරතුරු ලබා දුන්නේ රජයේ පාසල්වලට මිස ටියුෂන් මාස්ටර්ලාට නොවේ. අපේ දරුවෝ ද විභාගයක් කිට්ටු වන විට පාසලේ පන්ති කට් කර ටියුෂන් යති. ටියුෂන් සර්ලා කරන්නේ විභාග වැඩ සමත් කිරීමට ප‍්‍රශ්න උත්තරදීම මිස විෂය දැනුම ලබාදීම නොවේ. ඒ නිසා ගණිතයධ්ධ් පිළිබඳ නියම අවබෝධය ලබා ගත යුතුව තිබුණේ පාසලිනි.කෙසේ හෝ ආණ්ඩුව නිසි පරිදි කි‍්‍රයා කරමින් කමිටු දෙකක් පත්කොට වාර්තාවක් ලබාගෙන නැවත වරක් විභාගය එනම් ගණිතය IIප‍්‍රශ්න පත‍්‍රය ලබාදීමට පියවර ගෙන තිබේ. ඒ සඳහා අමතර වියදමක් දරන්නට සිදු වුවද දරුවන්ට අසාධාරණයක් නොවීමට අධ්‍යාපන ඇමැතිතුමා වග බලා ගෙන ඇත.මොකක් හෝ අල්ලාගෙන ආණ්ඩුව අසීරුතාවට පත්කරන්නට සැරසී සිටින ජෝසප් ස්ටාලින් ගණිතය IIප‍්‍රශ්න පත‍්‍රයේ එල්ලුණේය. ඔහු කොටිනට කඩේ යනවා යැයි සමහරු කියති. ඊළඟට ගණිතයධ්ධ් ප‍්‍රශ්න පත‍්‍රයේ එල්ලුණේ ටියුෂන් සර්ලා ය. කෙසේ හෝ දැන් ප‍්‍රශ්නය සමථයකට පත්කරගෙන හමාර ය. දැන් ස්ටාලින්ලාට ටියුෂන් සර්ලාට එල්ලෙන්නට වෙනත් දෙයක් සොයා ගත යුතුය.ආණ්ඩුව ආර්ථික අතින් විනාශ කිරීමට දකුණේ නායකයන් කි‍්‍රයා කරන බව ආණ්ඩුව කියයි.උතුරේ මෙහෙයුම්වලටත් ජනතාවට සහනදීමටත් බදු මුදල් යොදවන නිසා ඒවා අධිකරණ තීන්දු මඟින් නතර කළවිට ආණ්ඩුව අස්ථිර වෙයි. ආණ්ඩුවට ලැබෙන ආදායම නොලැබී යනවිට රටත් ජනතාවත් ආණ්ඩුවට එරෙහිව නැඟී සිටී. මේ තත්ත්වය යටතේ එක්සත් ජාතික පක්ෂය කොටින් සමඟ එක්වී මෙම ආර්ථික කුමන්ත‍්‍රණය කරන බවට අපි චෝදනා කළෙමු.රවි කරුණානායකටත් නුගේගොඩ පාලිත නමැත්තාටත් හදිසියේ මානව දයාව පහළවීඅලුත්කඩේ රවුම් ගැසුවේ කොටින්ගේ අවශ්‍යතාවක් ඉටු කරන්නට බව අපි කීවෙමු. අපේ කතාව කොටි සංවිධානයේ දේශපාලන අංශ නායක එස්.නඩේසන් සනාථ කර තිබේ.ඔහු රොයිටර්ට ලබාදුන් විශේෂ සම්මුඛ සාකච්ඡාවකින් ඔහු කියා ඇත්තේ තම සංවිධානය යුද්ධයෙන් පසුබෑමකට ලක්වී ඇති බවයි. එහෙත් ඔවුන්ගේ මීළඟ උපක‍්‍රමය රටේ ආර්ථීකය කඩා බිඳ දැමීම බවයි.ඒ සඳහා ආර්ථික මර්මස්ථානවලට පහරදීමේ සැලසුමක් දියත් කරන බවද නඩේසන් කියයි. එසේ නම් නඩේසන් ප‍්‍රභාකරන්ලා රවි කරුණානායකලා, නුගේගොඩ පාලිතලා එක්වී කරන්නේ එකම දේ නොවේදැයි අපි ප‍්‍රශ්න කරමු.දේශපාලන ලෝකයේ ඔහු නන්නත්තාර විය. හේතුව අලියාගේ වලිගයේ එල්ලීම ය.මාතර පළාතේ දේශපාලනයේ නියැළුණු මෙම නන්නත්තාර දේශපාලනඥයාගේ පෝස්ටරයක් මාතර පළාතේ තාප්පවල ඇලවුණි. එම පෝස්ටරයෙන් කියැවුණේ “රට වෙනුවෙන්” යනුවෙනි. රට වෙනුවෙන් කැපවුණු මේ පුද්ගලයා අමාත්‍යංශය නවීකරණය කරන්නට මිලියන 25 ක් වැය කළේ ය. ඊටපසු ක්‍රෙඩිට් කාඩ් හුටපටයක ද පැටළුණේ ය. එහෙත් ඔහු කියන්නේ තමන්ට ඉන්නට තමන්ගේ ම කියා ගෙයක් වත් නැති බවයි. අනේ පව්!විපක්ෂ නායක රනිල් වික‍්‍රමසිංහ මහතා පසුගියදා ලොකු නිවාඩුවකට දියතලාවට ගියේ ය. ඔහු එහි ගියේ අනාගත දේශපාලන සැලසුම් දියතලාවේ සිට සැලසුම් කිරීමට ය. නිවාඩුව ගත කළේ ආකේඩියා බංගලාවේ ය. දියතලාවේ යාමට කලින් ඔහු මාධ්‍ය නඩය කැඳවා ඉදිරි මඩ ප‍්‍රහාර ගැන සාකච්ඡා කළේ ය. එයට සහභාගි වූ ලසන්තට තවත් බරපතළ වැඩක් පැටලී ඇත. එනම් දෙවැනි වතාවටත් විවාහ වීමය.මාධ්‍ය නඩයේ සාකච්ඡාවේදී විවිධ අදහස් පළ විය.චින්තක - නායකතුමනි ඉන්ධන ප‍්‍රශ්නයේදී රජයට විරුද්ධව ලොකු වැඩපිළිවෙළක් ඕනෑ. එය ඔබතුමාගේ අතට ගන්න. රවීට ගන්න දෙන්න එපා. රවීගේ ලොකු ඇඟපතයි, මිනිහ ඇඟෙන් දේශපාලනය කරන කෙනෙක්නේ.ජයතුංග - ප‍්‍රවෘත්ති සාකච්ඡාවලට ලක්ෂ්මන් දමන්න. රවි දාන්න එපා.විපක්ෂ නායක - ඔයාල කියන දේවල් හරි. රවිට මයික් එකක් පේන්න බැහැ. රූපවාහිනිය නැතුවම බෑ. පත්තර මුල් පිටුවල ඉන්නත් හරිම ආසයි.චින්තක - සර්, අපිව දිරිමත් කළාට වැඩක් නෑ. දොඹගහවත්ත, සිරි රණසිංහ අපට කිසිම සපෝට් එකක් දෙන්නේ නෑ. මොකක් හරි විසඳුමක් දෙන්න සර්.මෙහිදී වයඹ මහ ඇමැති කමට ඉදිරිපත් කරන අපේක්ෂකයා ගැනත් සාකච්ඡා විය.චින්තක - නායකතුමනි! ඔබතුමාට පක්ෂයෙන් එළවන්න අවශ්‍ය අය හොයල වයඹ පළාත් මහ ඇමැති අපේක්ෂක හැටියට පත් කරන්න.විපක්ෂ නායක - කවුද දාන්නේ? ජොන්ස්ටන්ද? දයාසිරි ද?චින්තක - උන් ඉල්ලන්නේ යූ.ඇන්.පී. නායකකම. එවුන් පන්නන්න හොඳම වෙලාව මේකයි.මේ අතර ජයතුංග කීවේ “සර්ගේ හිතවතා අඛිල විරාජ් දමමු” කියාය.නායකතුමා - අඛිලගෙන් වැඩ ගොඩක් ගන්න තියෙනවා. අරුන් දෙන්න දාමු.මධ්‍යම මහ ඇමැතිකම ගැන ද ඔවුහු කතා කළහ. සාරාංශය මෙසේය.”මාතලේ අළුවිහාරේ, මහනුවර කිරිඇල්ල සහ තිස්ස එස්.බී.ට විරුද්ධයි – ඒ නිසා කට්ටිය අතරේ ඝට්ටනයක් වන විදියට වැඩේ සෙට් කරන්න ඕන. එතකොට එස්.බී.ඉබේම වීසි වේවි.”</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>28</day>
    </date>
    <link>http://www.silumina.lk/2008/12/28/_art.asp?fn=af0812281</link>
    <topic>ගැමියන් ගේ කොළඹ ගෙදර</topic>
    <author>විශේෂ ලියුම්කරුවකු විසිනි</author>
    <content>ගැමියන් ගේ කොළඹ ගෙදරකොටියා පරාජය කළ කාන්තිමූල්‍ය පාලනය සහ පාර්ලිමේන්තුව2009 ලෝකයට රටට හා ඔබට2008විල්බට් ඉන්නෙ කැබිතිගොල්ලෑවෙ. අන්තිමට වැඩ කෙරුවෙ කාර්යාල කාර්ය සහායකයෙක් හැටියට. ඊට ඉස්සෙල්ල අවුරුදු ගණනාවක් ම කම්කරු රස්සාව. අන්තිමට පැන්සොං ගියා... දරුවො හතර දෙනෙක්. බිරිඳටත් රස්සාවක් නැති හින්ද පැන්ෂන් ගියාට පස්සෙ ජීවිතේ බොහොම අමාරු වුණා. ලොකු එකා විතරක් අනුරාධපුරේ ලොරියක වැඩ.ලියුම් පිට ලියුම් ලිව්වත් පැන්සොං එක හදාගන්ඩ විල්බට්ට බැරි වුණා.“ඕක ඔහොම ලියුම් ලියල හරියන්නෙ නෑ... කොළඹ ගිහිල්ල බලාපං.”ලොකු ඉස්කෝල මහත්තය විල්බට්ට පොඩි අවවාදයක් දුන්නා. විල්බට් කැබිතිගොල්ලෑවෙ ඉඳල කොළඹ ආවෙ පැන්සොං එක හදාගෙන මිසක් ආපහු යන්නෙ නෑ කියල හිතාගෙන.කන්තෝරුවට ගිහින් බලාපුවා ම හරියට පෝර්ම පුරවල නැතිලු. පෝර්ම පුරවල ඔක්කොම කොරල ඉවර වෙන කොට හොඳටෝම රෑවුණා. ඊළඟ දවසෙ ඉතුරු වැඩ ටික කර ගත්තාම සුමාන දෙක තුනකින් පැන්සොං එක ගන්ඩ පුළුවන් කියලත් මහත්තැන් කෙනෙක් කියාපු හින්ද විල්බට් එදා කොළඹ නවතින්ඩ තීරණය කරගත්තා.මුල්ගල තබන්නට සුබ නැකත එළැඹෙන තුරු...ඒත් කොහෙ කියල නවතින්ඩද... විල්බට් හත් අට වතාවක් කොටුව පිටකොටුව පැත්තෙ එහාට මෙහාට ගියා. ඒත් නවතින්ඩ තැනක් නෑ... දන්න අඳුනන කෙනෙකුත් නෑ...අන්තිමේදී විල්බට් කොටුව ඉස්ටේසොං එකේ අගුවෙ පත්තර කෑල්ලක් එලාගෙන නිදාගන්ඩ ලෑස්ති වුණා. යම්තමට නින්ද යාගෙන එනකොට තවත් මනුස්සයෙක් ඇවිල්ල එතන ඇලවුණා. විල්බට් ටිකක් මෙහාට වෙලා ඒ මනුස්සයටත් ඉඩ දුන්නා.“කවුරු හරි මං වගේ ම යන්ඩ එන්ඩ තැනක් නැති කෙනෙක් වෙන්ඩ ඇති. මොකක් හරි වැඩකට දුර බැහැර ඉඳල කොළඹ එන්ඩ ඇති.”විල්බට් ගෙ හිතට විශාල අනුකම්පාවක් ඇවිත් පිරිලා ඉතිරිලා යන්ඩ පටන් ගත්තා. ඇත්තටම පිට ගමක ඉඳල කවුරු හරි කොළඹ ඇවිල්ල රෑ වුණොත් ඉන්ඩ තැනක් නෑනෙ. විල්බට් හිතුවා. ඒ වගේ හිතුවිලිත් එක්ක තනිවෙලා හිටපු විල්බට් ට පස්සෙ හොඳ නින්දක් ආවා.විල්බට්ගෙ නින්ද කැඩුණෙ සිරිපොද වැටෙන්ඩ පටන්ගත්තට පස්සෙ. වැස්සත් වහින්ඩ පටන් අරගෙන... විල්බට් නැගිටල ටිකක් එහාට වෙන්ඩ ඛ්ඹ්තුවා. එහෙම හිතල පත්තර කෑල්ලත් අරගෙන අතපත ගාලා බැලුවෙ තමන්ගෙ බෑග් එක තියෙනවාද කියලා. ඒක නැහැ. තමන් ළඟින් නිදාගත්තු මනුස්සයත් නැහැ. විල්බට් හොඳටෝම කලබල වුණා. ලියකියවිලි ටිකයි... ආපහු යන්ඩ අකුලගෙන හිටපු සල්ලි ටිකයි ඔක්කොම ඒ බෑග් එකේ. ඒකත් අරගෙන අර මිනිහ යන්ඩ ඇති. විල්බට් ගෙ ඇඟ ගැහෙන්ඩ පටන් ගත්තා... මහා හයියෙන් අඬන්ඩ හිතුණා.විල්බට් කියන්නෙ මේවගෙ කරදරයට පත්වෙච්චි තවත් එක් පුද්ගලයෙක් විතරයි.පියසීලි කොළඹ ආවෙ අම්පාරේ ඉඳලා. අම්මා මහරගම පිළිකා ඉස්පිරිතාලේ... දැන් සුමාන තුනක් හතරක් විතර... අම්මා බලන්ඩ තමයි ආවෙ... ඒත් කොළඹ කොටුවට එනකොට හොඳටෝම රෑ වෙලා. යන්ඩ එන්ඩ තැනක් නෑ... අඳුනන කවුරුවත් නෑ... පියසීලිට බය හිතුණා. ඒත් කරන්ඩ දෙයක් නෑ. කොටුව ඉස්ටේසම ඉස්සරහ තියෙන මුස්ලිම් හෝටලයකින් රෑට කාලා බෑග් එකේ තිබුණු තුවා කෑල්ලක් එල්ලාගෙන ඉස්ටේසමේ අගුවෙ නිදාගත්තා... ටිකෙන් ටික අවට කලබල ගතිය අඩුවෙන්ඩ පටන් ගත්තා. යන එන මිනිස්සුත් අඩුවෙන්ඩ පටන් ගත්තා.ඔය අතරෙ තමයි තවත් මනුස්සයෙක් ඇවිල්ලා ළඟින් ම නිදාගත්තෙ. සමහර විට තමන් වගේ ම ඈත ඉඳල කොළඹ ඇවිල්ලා අතරමං වෙච්චි කෙනෙක් වෙන්ඩ ඇති කියල පියසීලි හිතුවා.කෝකටත් කියලා බෑග් එක තුරුළු කරගත්තා. එහෙමකට කියලා වටිනා දෙයක් නැතුවත් අම්මට ඕනෑ කරන ඇඳුම් කැඩුම් ටිකක් තිබුණා.අවට සද්ද බද්ද අඩුවෙන කොට ඒ මනුස්සයා තමන්ගෙ ඇඟට හේත්තු වෙන්ඩ උත්සාහ කරන බවක් පියසීලිට දැනෙන්ඩ පටන් ගත්තා. එක පාරටම ඒ මනුස්සයා කකුලක් තමන්ගෙ ඇඟ උඩින් දැම්මා. පියසීලි කලබල වෙලා නැගිට්ටා.“ඇයි නංගි?”ඒ මිනිහා ඇහුවා. පියසීලි ගැහි ගැහි එහාට ගියා.“ඇයි නංගි? ඔයාට කරදරයක්ද?”ගෑනු කෙනෙක් ඇහුවා.“ඔව්... අර මිනිහා...”ලංකාදීප ප‍්‍රධාන කර්තෘ සිරි රණසිංහ මහතා නාම පුවරුව විවෘත කළ අයුරු.පියසීලි ඒ ගෑනු මනුස්සයාට විස්තරේ කිව්වා.“අපි යමු අපේ ගෙදරට... වැඩි ඉඩකඩක් නෑ... ඔය එළිවෙන කල් වැටිල ඉන්ඩ බැරුවයැ.”ඔන්න ඔහොම තමයි පියසීලි ඒ ගෑනිටත් අහුවුණේ.අන්තිමේදී ඒ ගෑනිත් එක්ක පියසීලි ගෙදරකට ගියා... ඒක ගෙදරක් නෙමේ ලෑලි කාමරයක්. ටිකක් වෙලා ගියා...“මං කෝපි ටිකක් අරගෙන එන්නං... නින්ද යන්නෙත් නැති එකේ...”එහෙම කියල ඒ ගෑනි ගියා. ටික වේලාවකින් දොර ඇරගෙන ආපහු ආවා... ඒ ගෑනි නෙමෙයි. අර මිනිහ... හොඳටෝ ම බීලා.පියසීලි දැනගත්තා තමන් උගුලකට අහුවෙලා කියලා. කරන්ඩ දෙයක් තිබුණෙම නෑ... ඒ රාති‍්‍රය ඒ ගුබ්බෑයමේ ගත කරන්ඩ සිදුවුණා.දුර බැහැර ඉඳල කොළඹ නගරයට ඇවිත් අතරමං වෙලා මේ වගෙ අතවරයකට ලක්වෙච්චි පළමු වැනි කාන්තාව හෝ අවසාන කාන්තාව පියසීලි නෙමෙයි. පියසීලි එක් කෙනෙක් විතරයි.මේක හරිම ඛේදනීය තත්ත්වයක්. කොළඹ ආපුවාම ඉන්ඩ තැනක් නෑ... ලොජ් වල ඉඳල ගමේ මිනිස්සුන්ට පුරුද්දක් නෑ... ඒව ඒ තරම් හොඳ තැන් නෙමෙයි. තරු හතරෙ පහේ සුවිසල් හෝටල් තිබුණට ගමේ දුප්පත් මනුස්සයකුට හදිස්සියට නවතින්ඩ තැනක් නෑ... ආරක්ෂිත තැනක් නෑ... හොරු... මංකොල්ල කාරයො... නරුම තිරිසන්සු... රෑ කොළඹ අරක් ගෙන ඉන්නවා.පැන්ෂන් එකක් හදාගන්ඩ... මාරුවක් හදාගන්ඩ... ලෙඩෙක් බලන්ඩ... පාස් පෝට් අයිඩෙන්ටි කාඩ් ප‍්‍රශ්නෙකට... කොළඹ එන ඈත දුර ගම් පළාත්වල දුප්පත් අහිංසක මිනිස්සු ගැන බලන්ඩ කෙනෙක් නැද්ද?මෙච්චර කාලෙකට ඉඳල නැහැ. ඒත් දැන් ඉන්නවා. ඒ ඩලස් ඇමැතිතුමා.පහුගිය කාලෙක විශ්වවිද්‍යාලයක ආචාර්යවරුන් පිරිසක් සහ ශිෂ්‍යයින් පිරිසක් සමීක්ෂණයක් කරලා තිබුණා. ඈත ගම් පළාත්වලින් එක එක අවශ්‍යතාවන්ට කොළඹ නගරයට එන මිනිස්සුන්ට සිදුවන දුක් ගැහැට පිළිබඳව... සමහරු මංකොල්ලකාරයින්ට අහුවුණා. සමහරු කුඩුකාරයන්ට අහුවුණා. අම්මලා දූෂණය කරල තිබුණා. මේ සියලු අපචාරයන් ගැන ඒ සමීක්ෂණ මණ්ඩලය ඉදිරිපත් කරල තිබුණු සමීක්ෂණ වාර්තාව ඩලස් ඇමැතිතුමාගේ අවධානයට ලක්වුණා.කෝච්චියෙන්, බස් එකෙන් එන දුප්පත් අහිංසක මිනිස්සුන්ට රාති‍්‍රයක් නවතින්ඩ සියලු පහසුකම්වලින් යුක්ත ආරක්ෂිත ස්ථානයක් සකස් කරන්ඩ ඕනෑය කියන සිතිවිල්ල ඩලස් ඇමැතිතුමාගේ හිතේ ඇති වුණා.“අපි හදමු එහෙම අයට නවාතැන් ගන්ඩ කොළඹ ගෙදරක්”ඩලස් ඇමැතිතුමා නිළධාරින්ට කිව්වා. ඔන්න ඔය විදිහට තමයි “කොළඹ ගෙදර” කියන සංකල්පය ඇති වුණේ.පසුගිය දවසක මේ කොළඹ ගෙදරට මුල් ගල් තිබ්බා.චීනයේ හුබේයි සමාගමෙන් රුපියල් මිලියන 50 ක ආධාරයක් ලැබුණා. සියලු පහසුකම් සහිත තට්ටු දෙකේ ගොඩනැඟිල්ලක්.ඇඳන් 150 ක ගෙදරක්. කාන්තාවන්ට වෙනම කොටසක්. පුර්ණ ආරක්ෂාවත් පහසුකම් සියල්ලත් සමඟ අපූරු ගෙදරක්. පසුගිය දවසක කොළඹ ගෙදරට මුල් ගල තැබීමත් හරි අපූරු සිද්ධියක් ඛ්ැටියටයි ඉතිහාසයට එක් වුණේ.සියලුම ජාතික පුවත්පත්වල ප‍්‍රධාන කර්තෘවරුන් ද රූපවාහිනි සහ ගුවන් විදුලි මාධ්‍ය ආයතන සභාපතිවරුන් ද සහභාගි වුණා.ඔවුන් විශේෂ ආරාධිතයන් ලෙසින් තමයි සහභාගි වුණේ.ඒකට හේතුව ඩලස් ඇමැතිතුමා පත්තරකාරයකු වීමයි.“මගේ වෘත්තිය සගයන්...” යනුවෙනුයි එතුමා කතා කෙළේ.උත්සවය අවසානයේ පැවැත්වූ කිරිබත් සංග‍්‍රහයත් අපූරු අත්දැකීමක් වුණා. ඒක පැවැත්වූවේ කෝච්චි පෙට්ටියක් ඇතුළේ.කොළඹ ගෙදර හැදෙන්නේ බැස්ටියන් මාවත පැත්තෙ තිබෙන බිම් කඩක, අවුරුද්දකින් පමණ මෙය නිමකරන්නයි අදහස.“බස් ටිකට් එක... කෝච්චි ටිකට් එක මෙහි නවාතැන් ගැනීමට අවශ්‍ය වෙනවා... ඊට අමතරව රුපියල් සියයක් වැනි ඉතාම සුළු මුදලක්... ඒ නඩත්තුව සඳහා යි.”එහෙම වුණොත් ඈත ගම් පළාත්වල ඉඳල කොළඹ එන අයට කොළඹත් ගෙදරක් තියෙනවා.විශේෂ ලියුම්කරුවකු විසිනිඡායාරූප - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>28</day>
    </date>
    <link>http://www.silumina.lk/2008/12/28/_art.asp?fn=af0812282</link>
    <topic>කොටියා පරාජය කළ කාන්ති</topic>
    <author>කීර්ති මෙන්ඩිස්</author>
    <content>ගැමියන් ගේ කොළඹ ගෙදරකොටියා පරාජය කළ කාන්තිමූල්‍ය පාලනය සහ පාර්ලිමේන්තුව2009 ලෝකයට රටට හා ඔබට2008ඒ පසුගිය දහ නව වන සිකුරාදා ය. වේලාව සවස හතරයි තිහට පමණ ඇත. මහරගම බස් නැවතුම් පළ මගීන්ගෙන් පිරී පැවතිණ. කාර්යාල රාජකාරි නිමවූවෝ ද අතර බොහෝ වූහ. සිකුරාදා දිනයක් වූ නිසා වෙනදාට වඩා බොහෝ පිරිස් බස් රථවල කිටි කිටියේ තදවී සිටියහ.WP NA 4086  දරණ ලංකා ගමනා ගමන මණ්ඩලයට අයත් බස් රියේ රියදුරු අසුනට නැගගත් පියසිරි රියේ ඇන්ජිම පණ ගැන්වීය.නිවේදනයයි. ඔබ අසල කිසියම් සැක කටයුතු දෙයක් පාර්සලයක් තිබෙන්නට පුළුවන... වහා ඒ පිළිබඳ විමසිලිමත්වන්න... සැකකටයුතු පුද්ගලයෙක් දුටුවහොත් ළඟම ඇති...”පුපුරුවා හරින්නට මාන බැලූ බසයබෝම්බයේ සුන්බුන්බස් නැවතුම්පලේ ඇති ශබ්ද විකාශන යන්ත‍්‍රයෙන් මගීන්ගේ ආරක්ෂාව පිළිබඳව ඔවුන්ගේ විමසිලිමත් බව වරින් වර මෙනෙහි කරන්නට විය. ඒ අතර තුර පොලිස් නිලධාරියෙක් හා සිවිල් ආරක්ෂක භටයෙක් බසයට නැග තැන තැන සැක කටයුතු යමක් ඇත් දැයි විමසිලිමත් වූහ.ආසන තිස් දෙකකින් සම්පූර්ණ වූ බසයේ ඒ වනවිටත් ආසන සියල්ලම මගීන්ගෙන් පිරී පැවතියේ ය. තවත් විසි දෙනෙක් පමණ බසයේ සිටගෙන ගමන් කරන්නට වූහ. පරීක්ෂාවට ලක්වූ බසය ටිකෙන් ටික ඉදිරියට ඇදෙන්නට විය. සුරංග බසයේ කොන්දොස්තර රාජකාරියේ නිරතව සිටියේ ය.මහරගම බස් නැවතුම් පළෙන් දිනපතා සවස හතරයි තිහට ගමන් අරඹන බසය රාති‍්‍ර අටත් අට හමාරත් අතර කාලය තුළ දී කුරුණෑගලට ළඟාවීමට නියමිත ය. එකසිය පනහකටත් හැටකටත් ආසන්න මගී පිරිසක් බසයේ දිනපතාම ගමන් කළහ. සිකුරාදා හා සඳුදා දිනවල මෙම ප‍්‍රමාණය ද ඉක්මවා මගීන් බසයේ ගමන් කරති.ඉදිරියට ඇදුණු බස් රිය මහරගමින් කොට්ටාවට පැමිණ නතර විය. මගීන් කිහිපදෙනෙක් කොට්ටාවෙන් ද බසයට නැගගත් හ. තම දියණිය සමඟ බසයට නැගගත් කාන්ති ද ඒ අතර වූවාය. කිරිඳිවැල සිය නිවෙසට යාම ඇගේ අරමුණ විය. දිනපතාම මෙම බසයෙන් ගමන් කිරීම ඇය පුරුද්දක් කරගෙන සිටියාය. ඒ නිසා බොහොමයක් මගීන් ඇගේ දෙනෙතට හුරු පුරුදු විය.“මගේ මහත්තයා රාවතාවත්තේ හෝටලයක් කරනවා. ඒ නිසා දිනපතාම මම මේ බස් එකේ තමයි එන්නේ. උදේට බස් එකේ ඇවිත් කොට්ටාවෙන් බැහැලා ගල්කිස්සේ බස් එකෙන් හෝටලයට එනවා. හවසට ආයෙත් කොට්ටාවට ඇවිත් මේ බස් එකටම ගෙදර යන්න නගිනවා...”එදාත් මම කොට්ටාවෙන් බස් එකට නැගගත්තා. එදා මගේ දුව හිටියා... මම නගින කොටත් බස් එකේ මගීන් හැට හැත්තෑවක් විතර හිටියා... මම බස් එකේ මැද හරියට වෙන්න හිටගෙන හිටියේ... දුව ටිකක් ඉස්සරහින් හිටගත්තා...” කාන්ති සිය අත්දැකීම කියන්නීය. කොට්ටාව පසුකර ඉදිරියට ගිය බස් රියට මාකුඹුරේදී තරුණයෙක් ගොඩ විය. ඔහු අත ‘බී‍්‍ර‍්‍රිෆ්කේස්’ එකක් මෙන් ම ‘ෆයිල් කවරයක්’ ද විය. ඔහු බසයේ මැදට වෙන්නට සිටි කාන්ති අසලින් සිට ගත්තේය අත තිබූ බෑගය බසයේ රාක්කයේ තැබීය. ජැන්ඩි පහට ඇඳ සිටි ඔහු කාර්යාල සේවකයෙකු මෙන් දිස් විය.කාන්ති ගේ උකුසු ඇස් නතර වූයේ රාක්කයේ් තිබූ බෑගය වෙත ය. තරුණයාගේ හැසිරීම ගැන ද කාන්තිගේ හිතේ වූයේ තරහකි. ඇය දෙතුන් වරක් ඔහු දෙස ඔරවා බැලුවා ය. කොන්දොස්තරවරයා බසයේ මැද ටිකට් කඩමින් සිටියේ ය.බසය මාකුඹුර හෝමාගම පසුකොට පනාගොඩ හමුදා කඳවුර අසළ නතර විය. නිවාඩුවට ගෙදර යන තරුණ සෙබළු සියයක් පමණ පනාගොඩ දී බසයට ගොඩවූහ.“කෝ ටිකට් ගන්න...”“මට පහත්ගමට එකක් දෙන්න...” තරුණයා කීය. සුරංග ටිකට් පත නිකුත් කළේ ය.“කෝ... ඔතන තද වෙලා ඉන්නේ ටිකක් ඉස්සරහට යන්න...” සුරංග කෑ මොර දුන්නේ ය. බසය අතුරු සිදුරු නැතිව පිරී තිබිණ. දෙසියයකට ආසන්න මගීහු පිරිසක් ඒ වනවිට බසය තුළ වූහ. කොන්දොස්තරගේ කෑගැසීම මැද බෑගය රාක්කය මත තිබූ තරුණයා බෑගය එලෙසම තබා ඉදිරියට ගියේ ය. කාන්තිට ඔහු කෙරෙහි ඇති වූ සැකය තවත් දෙගුණ විය. බෑගය ගැන ඔහුගේ උනන්දුවක් නැති බව කාන්තිට ඒත්තු ගියේය.“මට මිනිහා ගැන සැකයක් ඇති වුණා... සාමාන්‍යයෙන් කවුරුවත් නැති පාර්සලයක් එහෙම බස් එකේ රාක්කයක හරි කොහේ හරි තියෙනවා දැක්කොත් මම කෑගහලා අහනවා නැත්නම් කොන්දොස්තරට හරි කියනවා... බෑග් එකක් දාලා යන මේ මිනිහා ගැන මට සැක ඇතිවුණ නිසා මම ළඟම හිටිය ආමි එකේ අයියා කෙනකුට මේ බව කීවා...”“අර එක්කෙනා බෑග් එක තියලා ඉස්සරහට යනවා... එයාගේ බෑග් එක අතට ගන්න කියලා කියන්න...”එතැන සිටි හමුදා භටයා එය හරියට ඉටු කළේ ය. ඔහුගේ කීම මත ඔහු බෑගය ගන්නට උත්සුක වුනේ එතරම් කැමැත්තෙන් නොවී ය.“නැහැ... නැහැ... මහත්තය... මම යන්නේ නැහැ... මෙතන ඉන්නවා...”ඔහුගේ වචන කිහිපය ද කාන්තිට ගෙනාවේ සැකයක් ය. අනිවාර්යයෙන් ම ඔහු ද්‍රවිඩ ජාතිකයකු වනු ඇතැයි ඇය සිතුවා ය.පොලිස් අධිකාරි තෙන්නකෝන් මහතා ඇගෙන් තොරතුරු විමසද්දීජීවිත රැසක් බේරූ කාන්ති“ඔයා කොහේ ද යන්නේ...” බසයේ සිටි සෙබළෙක් ඔහුගෙන් විමසුවේ ය. රත්නපුරයට යන බව ඔහු කීය. බසය රත්නපුර නොයන බව එකෙකු කීය. පසුව ඔහු කීවේ හංවැල්ලට යන බවකි. ටිකෙන් ටික ඔහුගෙන් දෙතුන් දෙනෙක් ප‍්‍රශ්න කරන්නට වූහ. හැඳුනුම් පතද පිරික්සීය.“කෝ අරිනව බලන්න බෑග් එක...”ඊට ප‍්‍රතිචාරයක් නො දැක්විණ. ඔහු බෑගය තදින් පපුවට තදකර ගත්තේ ය.“අරිනවා... බලන්න බෑග් එක....”එකා දෙන්නා තරුණයා වටා රොක් වූහ. බසය ද ඉදිරියට ඇදෙන්නට විය. බෑගය අතට ගත් ඔහු ඉදිරියට ම යන්නට උත්සුක විය. කොතනින් හෝ බසයෙන් බැස ගැනීම ඔහුගේ අභිප‍්‍රාය විය.“ඩ‍්‍රැයිවර් මහත්තයා... බස් එක පොඩ්ඩක් නතර කරන්න... නතර කරන්න...”බසය එකම ගාලගෝට්ටියක් විය. කොන්දොස්තර ගැටයාත් අන්දුන් කුන්දුන් වී සිටියේ ය. මගීන් ගේ කෑ ගැසීම නිසා කොන්දොස්තරඑක දිගටම සීනුව නාද කරන්නට විය. ඒ වනවිටත් බසය ගලගෙදරට ආසන්න වී තිබිණි. නොනවත්වා වදින බෙල් හඬ නිසා කුමක් හෝ කලබලයක් බසය තුළ ඇති බව තේරුම් ගිය රියදුරා බසය ගලගෙදර පාලම පසුකොට අයිනකට කර නතර කළේ ය.“ඕකට බහින්න දෙන්න එපා...”ඕකා දුවයි... අල්ල ගන්නවා...”මගීන්ගේ කෑගැසීම මැද එකා දෙන්නා බසයෙන් බැසගත් අතර බොහෝ පිරිසක් බසය තුළ රැඳී සිටියහ. බෑගය අතට ගත් තරුණයා ද කලබලයෙන් බසයෙන් බැස ගත්තේ දිව යන්නට මෙන් ය. ඒත් ඊට කිහිප දෙනෙකු හරස් කැපූහ. එකකු ඔහු සතු බෑගය උදුරා ගත්හ. තවත් දෙදෙනකු ඔහු අල්ලා ගත්හ. බෑගය උදුරා ගත් එකෙකු බෑගය පාර අයිනේ තබා බෑගයේ සිපරය විවර කළේ ය. බෑගය තුළ මුලින් ම පෙනේනට වූයේ කලිසම් දෙක තුනක් ය. ඔහු තවත් යටට අත දැමීය. වයර් දෙක තුනක් බෑගයෙන් මතු විය.“ඒයි... බෝම්බයක්... බෝම්බයක්.”පිරිස ඒ මේ අත දිව ගියහ. ඒත් සමඟ රතිඤ්ඤා හඬක් නගමින් බෑගය පිපිරී ගියේ ය. බෑගයෙන් මතු වූයේ ගිනි ජාලාවකි. සියල්ලෝම තුෂ්නිම් භූත වී ගියහ. කාන්ති සිය දියණිය බදා ගත්තා ය.“නූලෙන් බේරුණේ...”“තව ටිකෙන් අපි ඔක්කොම ඉවරයි...”රාජකාරි නිම වී යමින් සිටි සැරයන් මෙන්ඩිස් හා තවත් නිලධාරියෙක් වහා එතැනට පැමිණ සැකකරු අත්අඩංගුවට ගත්හ. සිද්ධිය පාදුක්ක පොලිසියට ද දැනුම් දෙනු ලැබීය.නුගේගොඩ කොට්ඨාස බාර පොලිස් අධිකාරි දේශබන්දු තෙන්නකෝන් සහකාර පොලිස් අධිකාරි සුනිල් විජේසේකර, පාදුක්ක පොලිස් ස්ථානාධිපති කීර්ති රණවීර යන මහත්වරු ද සිද්ධිය වූ ස්ථානයට පැමිණියහ. වහා අපරාධ පරීක්ෂණ නිලධාරිහු එතැනට ගෙන්වා ගත් නිලධාරිහු පරීක්ෂණ අරඹන ලෙස උපදෙස් දුන්හ.සිදු වන්නට ගිය මහ විනාශයක් කාන්තිගේ උකුසු ඇස හා අවධානය නිසා බේරී ගියේ ය. බොහෝ පිරිස් ඇයට මුව නොසෑහෙන සේ ස්තුති කළේ ජීවිත ගණනාවක් බේරීමට ඇය ඉවහල් වූ නිසා ය. ඒ අතර යුද භටයෝ නිලධාරින් සියයකට ආසන්න සංඛ්‍යාවක් වූහ.විනාශ වී ගිය බෝම්බය පරීක්ෂාවට ලක් විය. ඇඳුම් වලට යටින් ප්ලාස්ටික් මෙගා බෝතලයක් කපා පුපුරණ ද්‍රව්‍ය සහිතව යකඩ බෝල කිලෝ ග‍්‍රෑම් දෙක හමාරක් තුනක් පමණ එහි අඩංගු කර තිබිණ. සෙලෝටේප් යොදා බෝම්බයට ඩෙටනේටරයක් පරිපථයක් අමුණා තිබිණ. බෑගය ගන්නට මගීන් පොරකෑම නිසා ඩෙටනේටරයේ වයර ගිලිහී යාම නිසා බෝම්බය පුපුරා නොගියේ . කාගේත් වාසනාව කට ය.පොලිසිය සිද්ධිය සම්බන්ධයෙන් රියදුරාගෙන් හා කොන්දොස්තරගෙන් ප‍්‍රකාශ සටහන් කරගත්තේ ය. මගීයකුගේ අවධානය තිබුණ ද ඔවුන් දෙදෙනාගේ අවධානය සිද්ධිය සම්බන්ධයෙන් නොමැති බව පරීක්ෂණවල දී අනාවරණය වී තිබේ.රියදුරා වසර එක හමාරක පමණ කාලයක් රාජකාරි කර ඇති අතර මෙම බසයේ මාස නවයක කාලයක් තිස්සේ සේවය කරන බව පොලිසිය කියයි. ඔහු බසයේ ගමන් ගන්නා මගීන් පිළිබඳව ද මනා පළපුරුද්දක් ඇති සේවකයෙකු බව ද පරීක්ෂණවල දී හෙළිවී තිබේ. මොවුන් දෙපළට විවිධ අවස්ථාවලදී ඩිපෝව මගින් හා කිරිඳිවැල පොලිසිය මගින් සංවිධානය කරන ලද ජාතික ආරක්ෂාව සම්බන්ධයෙන් දැනුම්වත් කිරීම් වැඩසටහන් සඳහා සහභාගි වූ අය බව ද පොලිසිය පෙන්වා දෙයි.සති කිහිපයකට පෙර ආරක්ෂාව සම්බන්ධව මුද්‍රණය කරන ලද ස්ටිකර බස් රථය තුළ අලවා මහජන ප‍්‍රදර්ශනයට තබන ලෙස කිරිඳිවැල පොලිස් රථවාහන අංශයේ ස්ථානාධිපතිවරයා උපදෙස් ලබා දී ඇති බව ද පරීක්ෂණවල දී හෙළි වී තිබේ. එම උපදෙස් අනුව එම ස්ටිකර බස් රථය තුළ අලවා ප‍්‍රදර්ශනය කොට ඇති බව ද පොලිසිය කියයි.මේ අතර පොලිසිය මගින් අත්අඩංගුවට ගත් සැකකරු පෝඩ්යාර් කන්දීවේලිහි පදිංචි රාමසාමි නැමැත්තකු බව ද අනාවරණය කරගෙන තිබේ. මොහු ගෙන් දිගින් දිගටම කරන ලද ප‍්‍රශ්න කිරීම් වල දී ඔහු මාදම්පිටිය මෝදර ප‍්‍රදේශයේ තාවකාලික ලැගුම්හලක පදිංචිව සිටි අයෙකු බව ද හෙළි ස ඇත. සැකකරු ඔක්තෝබර් විසි තුන් වනදා ද මිරිහාන පොලිසියේ ආරක්ෂක ඇස ජංගම රථය මගින් සැක පිට අත්අඩංගුවට ගෙන තිබේ. නුගේගොඩ නාවල පාරේ නන්දා මාවතට හැරෙන හංදියේ දී අල්ලාගත් මොහුගෙන් වැඩිදුර ප‍්‍රශ්න කරද්දී ඔහු පවසා ඇත්තේ වාහනයක අමතර කොටස් මිලදී ගැනීම සඳහා ඔහු නාවලට පැමිණි බවකි. සැක සහිත ඔහු අධිකරණයට ඉදිරිපත් කොට දින 14 ක් රිමාන්ඩ් බන්ධනාගාර ගත කොට පසුව නිදහස් කරනු ලැබ ඇත.“අපි ඔහුගෙන් දීර්ඝ ලෙස ප‍්‍රශ්න කළා. ඔහු ප‍්‍රබල කොටි සාමාජිකයකු බව පෙනෙනවා. ඒ නිසා ඔහු කිසිවක් හරි හැටි ප‍්‍රකාශ කරන්නේ නැහැ. බෑගය ඔහුට මෝදර ප‍්‍රදේශයේදී කිසිවකු ගෙනත් දුන් බවක් ඔහු කියනවා...”කෙසේ වෙතත් මෙම බෝම්බය රැගෙන ඔහු බසයට ගොඩ වී ඇත්තේ හමුදා නිලධාරින් සිය ගණනක ජීවිත විනාශ කිරීමේ අරමුණෙන් බව අපට පැහැදිලි වෙනවා... ඔහුට බස් මගීන් විනාශ කරන්නට අවශ්‍ය නම් බස් නැවතුම් පළක බෝම්බය තබන්නට තිබුණා... මොහුගේ ඉලක්කය වූයේ පනාගොඩ හමුදා නිලධාරීන්... සිකුරාදා දිනවල ඔවුන් සිය ගණනක් මෙම බසයේ යන බව ඔහු දැනගෙන තිබුණා.ඒත් කාන්තාවකගේ අවධානය නිසා ඔහුට එය තබා බැස යන්නට නොහැකි වුණා. ඇය ජාතියට ආඩම්බරයක්. අපි හැමදාම ආරක්ෂාව සම්බන්ධව දැනුම්වත් කරනවා. එහි ප‍්‍රතිඵලයක් මෙය.” ජ්‍යෙෂ්ඨ පොලිස් නිලධාරියෙක් කීය. බසයක් පුපුරුවා හරින්නට පැමිණි කොටි ත‍්‍රස්තවාදියකු බෝම්බය ද සමඟ අල්ලා ගත් ප‍්‍රථම සිද්ධිය මෙය වන බව කියන පොලිසිය වටිනා ජීවිත ගණනාවක් බේරාගත් ඇයට ඉදිරි දිනයක දී වටිනා ත්‍යාගයක් ලබාදීමට ද කටයුතු කරන බව ද හෙළිදරව් කළේ ය.කීර්ති මෙන්ඩිස්පිංතූර - දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2008</year>
      <month>12</month>
      <day>28</day>
    </date>
    <link>http://www.silumina.lk/2008/12/28/_art.asp?fn=af0812284</link>
    <topic>2009 ලෝකයට රටට හා ඔබට</topic>
    <author>හරිප‍්‍රිය ගුණසේකර</author>
    <content>ගැමියන් ගේ කොළඹ ගෙදරකොටියා පරාජය කළ කාන්තිමූල්‍ය පාලනය සහ පාර්ලිමේන්තුව2009 ලෝකයට රටට හා ඔබට2008හරිප‍්‍රිය ගුණසේකරනව වසර ආරම්භයේ සිට බ‍්‍රහස්පති ග‍්‍රහයා මැයි මස 01 දක්වා මකර රාශියේ නීච වෙයි. එම මකර රැස හිමි සෙනසුරු රවි හිමි සිංහ රාශියේ සතුරුව ගමන් කරමින් සැප්තැම්බර් 10 වැනිදා කන්‍යා රාශියට පිවිසෙයි.මේ වසරේ ග‍්‍රහණ පහක් සිදුවන අතර ඒ මුල් ග‍්‍රහණය ජනවාරි 23 වැනිදා සූය¸ග‍්‍රහණයක් ද, පෙබරවාරි 09 වැනිදා ඡායා චන්ද්‍රග‍්‍රහණයක් ද, ජූලි 07 වැනිදා නැවත ඡායා චන්ද්‍රග‍්‍රහණයක් ද, ජූලි 22 වැනිදා පූර්ණ සූය්‍ය¡ග‍්‍රහණයක් හා අගෝස්තු 06 වැනිදා ඡායා චන්ද්‍රග‍්‍රහණයක් ද වෙයි.ජනවාරි මස 26 වැනිදා සිදුවන වලයාකාර සූර්යග‍්‍රහණය මධ්‍යය මකර රාශියේ සුවන මත සිදුවෙන බව ලිත් ගණිත අනුව පෙන්වා ඇත. ග‍්‍රහණ රාශියේ ගුරු, රවි, බුද හා රාහු චන්ද්‍ර සිටී.රාශ්‍යාධිපති ශනි මකරයෙන් 8 වැන්න වන රවි හිමි සිංහ රාශියේ ය. එය ශනිට සතුරු රාශියකි. රවි හා ශනි අතර පරිවර්තන යෝගයකි.මෙම යෙදුම ලෝකයට සුබ පල අඩු කරන යෙදුමකි. කම්කරු ජනතාවගේ බලය වැඩිවී රාජ්‍ය බල දුබල කරන අතර ප‍්‍රවීණ පඬිවරු, පාලකයන්, පරිපාලන තන්ත‍්‍ර නිලතල ලැබූ අයගේ පහත වැටීමක් වන කාලයකි. වැඩිහිටි වයස් ගතවූ අයට අපල තදින් බලපානවා ඇත.අප රටේ ආර්ථිකය කෙරෙහි ද මෙහි බලපෑමක් ඇතිවෙයි. විශේෂ වියදම් කපා හැරීමට සිදුවෙයි. වාණිජ බැංකු රටේ ආර්ථිකය ගොඩනැංවීමට විශේෂ දායකත්වයක් ලබාදීමට ඉදිරිපත් වෙයි.ජනවාරි 28 සිට මාර්තු 7 දක්වා මකර රාශියට සම්ප‍්‍රාප්ත වන කුජ ග‍්‍රහයා නීච ගුරු හා එක්වෙයි.කුජ ග‍්‍රහයා දබර හා විප්ලවකාරී ග‍්‍රහයකු වන අතර යුද බිය විරුද්ධ බලවේග උසිගන්වන ග‍්‍රහයෙකි.ගුරු ග‍්‍රහයා ආගම් පාලනය කරන අතර ශාස්තී‍්‍රය මට්ටමේ පඬිවරු බැංකු හා මූල්‍යායතන නියෝජනය කරයි.ජනවාරි 28 සිට මාර්තු 7 දක්වා කාලය ලෝකයට එතරම් සුබපල අත් නොවන අතර දේශපාලන අර්බුද මෙන්ම ආර්ථික ප‍්‍රශ්න ද ඇති වෙයි. කුජ අනවශ්‍ය වියදම් වැඩි කරයි.ගුරු හා රාහු රටේ සාමයට කැපවන ග‍්‍රහයන් වුව ද, කුජ බලවත් වීම නිසා යුද ජයග‍්‍රහණ අත් කැරදෙයි. පාලක මණ්ඩල උසස් නිලධාරීන්; යුද නිලධාරීන්ට අපල කාලයකි.මැති ඇමැතිවරුන්ගේ හා ප‍්‍රභූවරුන්ගේ සිත් අවුල් වියවුල් වැඩිකරයි. කැබිනට් මණ්ඩලයේ වෙනස්කම් කීපයක් වරින් වර සිදුවීමට ඉඩ ඇත.තුන්වැන්න අධිපති ගුරු හා කුජ රවි යෝග වීම නිසා රටේ විවිධ අංශවල දියුණුව ඇති කිරීම සඳහා අසල්වැසි රටවල් සහායට ඉදිරිපත් වෙයි. ගමනාගමන, දුම්රිය, තැපැල් සේවා අංශ කෙරෙහි මේ බලපෑම් එල්ල වනු ඇත. මේ කාලසීමාවේ රිය අනතුරු බහුල වෙයි. දුම්රිය පීලිපැනීම්, ගුවන් අනතුරු ගිනි ගැනීම්, පිළිබඳ ආරංචි අසන්නට ලැබෙනු ඇත. අන්තර්ජාතික වශයෙන් රට රටවල් අතර මායිම් ප‍්‍රශ්න, යුද තර්ජන ඇතිවෙයි. රාහු සම්බන්ධය මත නඩු හබ නැඟී එයි.හතර අධිපති කුජ ග‍්‍රහණ ලග්නයේ උච්ඡවී අටවැන්නේ සිටින ශනි බලවත් දෘෂ්ටියට ලක්වේ.අධ්‍යාපන ක්ෂේත‍්‍රවල අර්බුද ඇතිවන අතර භූමිකම්පා, ජලගැලීම් හා නායයෑම් නිසා කෘෂි කර්මාන්ත අංශයේ හා පතල් කර්මාන්තයේ පාඩු ගෙනදෙයි.වර්ජන ඇති වන මුත් ඒවාට විසඳුම් ලබාදීමට හැකිවෙයි.2009 ජනවාරි 25, 26, 27 දිනවල හා පෙබරවාරි 22 හා 24 අතර භූමිකම්පා ගැන අසන්නට ලැබේ.රටට විශාල තර්ජනයක්ව පැවැති උතුරු නැඟෙනහිර අර්බුදය ජය ගැනීමට මාර්ග සැලසීම නිසා රටේ සාමය උදාවෙයි.රෝහල්වල අඩුපාඩු රැසක් විදේශාධාර මඟින් නිරවුල් කැර ගැනීමට අවස්ථාව එළැඹේ.මෙම ග‍්‍රහණය මුල් කරන ග‍්‍රහ තත්ත්ව අනුව විපත් මතුකරන රටවල් කීපයක් පහත සඳහන් වෙයි. ඒවා මෙසේය.මැක්සිකෝව, සිරියාව, ග‍්‍රීසිය, ඉන්දියාව වයඹ දිග, ඇෆ්ගනිස්ථානය, පංජාබය, කාශ්මීරය, කැනඩාව, කැලිෆෝනියාව, සුමාත‍්‍රා, චීනය, රටවල ජලවිපත්, ගිනි ගැනීම්, භූචලන පිළිබඳ අසන්නට ලැබේ.කුජ හෝ ශනි ලග්නගතව හෝ බාධක ස්ථානවල සිටින ප‍්‍රභූවරයන්ට අපලදෙන කාලයකි.2009 ජනවාරි 15 සිට මාර්තු 2 දක්වා” මාර්තු 2 සිට මාර්තු 24 “” අපෙ‍්‍ර්ල් 17 සිට මැයි 31 “” නොවැ. 8 සිට දෙසැම්බර් 15 “නායයෑම් වැහි කුණාටු සුළි සුළංආදිය නිසා විපත් මතුවීමට ඉඩ ඇත.මේ නව වසර සුබාසුබ මිශ‍්‍රව පවතී. උත්සාහවන්තය. වෙහෙස වන තරමට ආදායම් ලැබීමට හැකිය. තම ස්ථානය මුල් කොට සුළුවෙන් පවත්වාගෙන යන ව්‍යාපාරවලින් ධනය උපයාගත හැකිය. එහෙත් සේවා ප‍්‍රශ්න තදින් බලපාන අතර තම ශක්තියෙන් කරගෙන යන සේවා එදිනෙදා ආර්ථිකයකට මඟ පාදා දෙයි. ගොවි කර්මාන්ත සුළු වශයෙන් ගොඩනැෙඟ්. බොහෝ දුරට දරුවන්ගේ සහයෝගය අඩුවන වසරකි.නීති ගැටලුවලට මුහුණ දෙන්නට සිදුවෙයි. එම බාධක නිසා නව වැඩපිළිවෙළක් පිළිබඳව සිතුවිලි මතුකර ගනී. මාර්තු 22 දක්වා කාලය රෝග පීඩා වැඩි කරයි. අසල්වැසි සහයෝගය ලබාගත හැකිය. ඥාතින්ගේ උපකාර ලබාගැනීමට හැකිවෙයි. ගණකාධිකරණ කටයුතු හා ව්‍යාපාරවල ලාබ පාඩු පිළිබඳ විමර්ශනවලට ලක්වීමෙන් ධනෝපායන මාර්ග වැඩි කැරගත හැක.අධ්‍යාපන කටයුතුවලින් ජයග‍්‍රහණ අත්වෙයි. බලවේග මුල්කොට හිතට අසහනකාරී තත්ත්වයක් ගෙනදෙයි. දේශපාලන කටයුතුවලට මැදිවීමෙන් එතරම් ලාබ හිමිකම් ඇති නොවේ.පවුලේ ප‍්‍රශ්නවලට විසඳුම් ලැබේ. සැම විටම අන් අයට වුවමනා ආකාරයට වැඩකරන්නට යාමෙන් කිසිවක් කරකියා ගත නොහැකි තත්ත්වයතට පත් වෙයි. බොහෝ අවස්ථාවල ණය මුදල් ලබාගැනීම පවුලේ අයට රහසක් කොට ගනී. මානසික අවුල් වරින් වර මතුවෙයි.මෙය පවුලේ සමඟියට මේ හේතුවෙන් අවුලක් යෙදුණද උපක‍්‍රමශීලීව වැඩ කරන්නට සිදුවෙයි.මංගල කටයුතුª සාර්ථක කර ගත හැකි වුවද බොහෝ විට බුද්ධිමත් තීරණ ගත යුතුය.සහකරු හෝ සහකාරියගේ් ප‍්‍රධානත්වය ජීවිතය ගෙන යාමට උපකාර වෙයි. පෙම් සබඳතා බිඳී යා හැක.ජූලි අගෝස්තු වැනි කාලවල මේ වෙනස්වීම්වලට හේතු යෙදේ.සෙම් බහුල රෝග, මුත‍්‍රා දෝෂ වරින් වර ඇතිවෙයි.ජය අංකය - 09මේ වසර සුබපල ගෙන දෙයි. බිරිඳ හා දරුවන් අතර ඇල්ම වැඩිකරයි. වරින් වර හිතවත් අයගේ සහායෙන් ධනය ලබාගත හැකිය. වැඩිහිටියන් හා හිතවත්කම් වැඩිදියුණු කිරීම මඟින් දේපළ හිමිකැර ගැනීමට අවස්ථාව උදාවෙයි.වාසනා ගුණ කොතෙක් තිබුණ ද හිතුවක්කාර ගති නිසා ඊට ලැබෙන අවස්ථා මඟ හැරී යයි. ආදායම් ලබාගැනීමට ව්‍යාපාරිකයන්ගේ සහයෝගය ලබාගැනීමට උත්සාහ ගනී. සේවාවල අඩුපාඩු හෝ රැකියාවේ ප‍්‍රධානීන්ගේ වෙනස්වීමක් පෙබරවාරි මාර්තු අතර කාලයේ සිදුවීමෙන් තම රැකියාවට ද තර්ජන යෙදේ. රැකියා සඳහා විදේශවලට යාමට කරන උත්සාහය සාර්ථක වෙයි. ඇසුරට පත්වන අය නිසා වියදම් වැඩිවීම හෝ අන් අය සතුටට පත් කිරීම හේතුවෙයි. වසර මැද භාගයේ මැයි ජූලි අතර කාලය භේදකාරී තත්ත්වයක් ගොඩනැඟීමට හේතුවෙයි.අධ්‍යාපන කටයුතුවල යෙදෙන්නන්ට මිශ‍්‍රඵල ගෙනදේ. විභාගවලින් ජය හිමිකර ගනී. තරගකාරිත්වය මත හැකිකම් කැපී පෙන්වීමට උත්සාහ ගනී. අවිවාහක අයට මංගල යෝග උදාකැරේ. ඥාතියකුගේ ඉදිරිපත්වීමෙන් ඉදිරිපත් වන යෝජනාවක් සාර්ථක කරගත හැකිය.3 වැන්න අධිපති සඳු රවි හා කුජ සමඟ යෝගව 8 වැන්නේ සිටීම දුක් කරදර අධික කරන යෙදුමකි. එසේම පවුලේ සහෝදරයන්ට අපල ගෙනදෙයි.4 අධිපතියේ දසා කාලවල දරුපල වාසනා මතුකර දෙනු ඇත.සංචාරක කටයුතු වල නියැලෙන්නන්ට වාසි සැලසේ. වන්දනා ගමන්, විනෝදගමන්වලින් ලාබ හා සතුට වසර අග භාගයේ දී උදාකරයි.ජය අංකය - 05කාලයක සිට හිතට වද දුන් සැලසුමක් පහසුවෙන් දියත් කරගැනීමට මේ නව වසරේ ඔබට හැකිවෙයි. ඈත ප‍්‍රදේශයක හෝ එතෙර රටක ස්ථිර වාසයකට අවස්ථාව සැලසේ. රැකියා සඳහා දුෂ්කර ප‍්‍රදේශයකට යාමට සිදුවීමෙන් උදව් උපකාර කරන අය සමඟ සහයෝගීතාව ඇතිකර ගත හැකිවෙයි. තරගකාරිත්වයෙන් ලාබ හිමි කර ගැනීමට හා උසස් තනතුරු ලබා ගැනීමට හිත යොමුවෙයි. විදේශ රටකට සම්බන්ධව ආනයන අපනයන වැඩවලට යෙදීමෙන් කීර්ති නාමය ගොඩනඟාගත හැකිය. හිතවත් සේවකයන් මුල්කොට කරන ව්‍යාපාර මඟින් අමතර ලාබ අත්කැර ගනී. මේ වසරේ මාර්තු 22 සිට අපෙ‍්‍ර්ල් 7 දක්වා කාලයේ සේවක ප‍්‍රශ්න නිසා පාඩු ඇතිවෙයි.දියුණුව ක‍්‍රමයෙන් ගොඩනැඟුන ද පෞද්ගලිකව පවුලේ ප‍්‍රශ්න වැඩිකරයි. අඹුසැමි භේද හෝ සහෝදර ආරවුල් වසර මැද භාගයේ ගොඩනැඟේ. ඉඩම් ආරවුලක් තුළින් නීතිමය ප‍්‍රශ්නයකට මැදි වීමකට ඉඩ යෙදේ. සොර සතුරු බිය වැඩිවෙයි. පැරණි ණය ගනුදෙනුවක් නිසා තමන් සතු ඉඩමක් විකුණා ගැනීමකට කරන උත්සාහය අසාර්ථකවේ.දරුවන් නොමැති අයට දරු සම්පත් ලැබීමේ භාග්‍යය ඇත. සෞඛ්‍ය තත්ත්වය පිළිබඳ විශේෂ අවධානයක් යොමුවිය යුතුය. වරින් වර සෙම් හා නහරගත ආබාධ, පාදවල පීඩා වැඩි කරයි. ජූනි, ජූලි කාල රැකියා ලැබීමට හේතුවෙයි. පිය පාර්ශ්වයේ ඥාතීන්ට අපල උදාවෙයි. ඥාතියකුගේ් යෝජනාවක් මත විවාහයක් සිදුවීමට ඉඩ ලැබේ. ආගම් ඇදහිලි කෙරෙහි දැඩි භක්තියක් ඇතිව දිවි ගෙවයි.ගණකාධිකරණ, තාක්ෂණය, නීතිය, ලේඛන කලාව, වැනි විෂයයන් හදාරන අයට යහපත්ය. නාට්‍ය හා සංගීත ක්ෂේත‍්‍රවල නිරත අය ගෞරව නාම හිමිකර ගනී.කෑම අරුචිය, මුත‍්‍රා ගල් හා වකුගඩු ආබාධ ඇතිවිය හැකි හෙයින් ආහාරවලින් පරෙස්සම් විය යුතුය. ශල්‍යකර්ම ආදියට භාජනය විය හැක. විදේශගතවූවන්ට වාසනාව මතුකර දෙයි.ජය අංකය - 07වසර ආරම්භයේදී ලග්නාධිපති සඳු හය වැන්නේ 2 හා 10 අධිපතියන් සමඟ යෝග වීම මිශ‍්‍රඵල ගෙනදෙයි. සමීප ඥාතියකුගේ මඟපෙන්වීම අනුව නව රැකියා ලාබ හෝ විශේෂ ව්‍යාපාරයක් ඇරැඹීමට අවස්ථා සැලසේ. එහෙත් හය අධිපතිගේ නීචවීම මත දියුණුවට බාධක මතුකරයි. සතුරු කරදරයක් ඇතිවිය හැක.ව්‍යාපාර බිඳ වැටීමට හැක. සොර සතුරු බාධා ඇතිවෙයි. හවුල් කරුවන් ක‍්‍රමයෙන් ඈත්වීම හෝ ඉවත්ව යාමෙන් ආර්ථික ලාබ හීන තත්ත්වයක් ඇතිවෙයි. නව රැකියාවක් සඳහා එතර ගමනකට මඟ පාදා ගැනීම සඳහා කිහිපදෙනකුගේ උදව් උපකාර ලබා ගනී. තමන් සතු ඉඩමක් උකස්කොට හෝ විකුණා එතර ගමන සාර්ථක කරගනී. මවු පාර්ශවයේ ඥාතියකුට රෝගාබාධ ඇතිවෙයි.පවුලේ සමඟිය පවත්වාගෙන යාමට අපොහොසත් වන යෙදුම් මතුකර ගනී. විවිධ අයගේ චෝදනාවලට ලක්වීමෙන් මානසික වියවුල් වැඩි කරයි. අවිවාහක අයට මංගල යෝග වසර මැද කාලයේ දී ඇතිවෙයි.කලක් මිතුරුව සිටි තරුණියක හා විවාහවන්නට අවස්ථාව ලැබීමට හැක.අධ්‍යාපනය සාමාන්‍ය තත්ත්වයකට ගෙන යා හැකිය. වසරේ මුල් කාලය තරමක උදාසීනතා මතුකරයි. විභාගවලින් සමත් වීමට දරණ උත්සාහය සාර්ථක කරයි. උසස් ඉගෙනුම්වලට දස්කම් ඇති අයට මේ වසරේ ශිෂ්‍යත්ව ලාබ හිමිවෙයි. වෛද්‍යකර්ම, තාක්ෂණ, ඉංජිනේරු අංශවලට ලැදි අයට එතර විභාග සඳහා ගන්නා උත්සාහය ඉටුකරගත හැකිය.සෞඛ්‍ය තත්ත්වය පිළිබඳ සැලකිලිමත් විය යුතුය. පිලිස්සීම්වලින් දෙන පීඩා, උදර රෝග, මුත‍්‍ර දෝෂ, කන්වල රෝග ඇතිවිය හැක.ජය අංකය - 01පූර්ව පුන්‍ය රාශියක් වන 5 වැන්නේ රවි සිටියදී උදාවෙන මෙම නව වසර කුමකින් හෝ නව වැඩපිළිවෙළක් ගොඩනඟා ගත යුතුය.ප‍්‍රසිද්ධිය ලැබීමට ගන්නා උනන්දුව ඉටුකර ගත හැකි වුවද තමන් පිළිබඳ විවිධ මතිමතාන්තරවල සිටින සතුරන් හා විරුද්ධ වාදීන්ගේ කෙනෙහිලි වැඩි කෙරේ. වරින් වර දේපළ ප‍්‍රශ්න මතුවීමෙන් තම සිත් ක්‍රෝධයට පෙළඹේ. අවිවාහක අයට මංගල යෝග උදාවෙයි. හිතුවක්කාර තීරණයක් ගෙන විවාහ වීමේ චෝදනා ගොඩ නැඟෙනු ඇත. මෙහිදී 7 වැන්න අධිපති ලග්නයේ වීම බොහෝදුරට සෞඛ්‍යයට සුබ නැත. මුත‍්‍ර දෝෂ වකුගඩුවල ආබාධ මුල්වෙයි.මෙම වසරේ අපෙ‍්‍ර්ල් 17 සිට මැයි 15 අතර කාලය සතුරු බාධක මතුවෙයි. හිසරදය, මානසික අවුල් වැඩිකරයි. නැවත අගෝස්තු 16 සිට ඔක්තෝබර් 15 අතර කාලය විරෝධතා ගොඩනැඟේ. සැප්තැම්බර් ඔක්තෝබර් කාලවල මැණික් ලාබ උදාවෙයි. පැරැණි ශාස්තී‍්‍රය පොතපත ආදිය හිමිවෙයි.එතෙර රැකියා කරන අය ජනවාරි මාර්තු කාලයෙත් ජූනි අගෝස්තු කාලයේදී ආපසු භූමියට එන ලකුණු පෙන්වයි. ආගමික කටයුතුවල නැඹුරුවීම විනෝද සංචාරක ගමන් බිමන් වලින් විශේෂ වාසි සැලසෙන තත්ත්වයක් වසර අග භාගයේ උදාකැරේ.ජය අංකය - 08නව වසරේ මධ්‍යම සුබපල අත්වෙයි. හැමවිටම ක්‍රෝධය මුල්වී අන් අය අභිබවා ගොඩනැඟීමේ චේතනාව මතුකරයි. ඉගෙනීමේ කටයුතුවලට යොමුවන අයට විවිධ ප‍්‍රශ්නවලට මුහුණ දෙන්නට සිදුවේ. තමාට ආරක්ෂාව හා දියුණුවට අත හිත දෙන ඥාතියකුගෙන් දේපළ හිමිකමක් අත්වෙයි.විදේශගතව ඉතා සැලකිය යුතු රැකියාවක් ලබා ආර්ථිකය ගොඩනඟා ගැනීමට හැකි වෙයි. දේශපාලනයට සම්බන්ධවීමෙන් සමාජයේ කැපීපෙනෙන තත්ත්වයට පත්විය හැක. ජූනි 30 ජූලි 15 අතර උසස්වීම් ලැබේ.විවාහය සාර්ථක කරගැනීමට මැයි, ජූලි මාසවල සිදුවේ. ධනවත් පවුලක කාන්තාවක් සමඟ විවාහ වීමට අවස්ථාව සලසාගනී.විවාහක අයට වාසනාවන්ත දරුපල මාර්තු මැයි හෝ අගෝස්තු ඔක්තෝබර් අතර සිදුවීමට නියමිතය.නව ව්‍යාපාර ගොඩනඟාගත හැකිය. රෙදිපිළි සම්බන්ධ ආයතන හා වගා කටයුතුවලට යොමුවීමෙන් ධනය උපයාගනී.ඉඩම් ලාබ නව නිවාස රෙදිපිළි වාහන පහසුකම් ලබාගත හැක.ආගම ධර්මය කෙරෙහි වැඩිපුර වෙහෙසීමට සිදුවෙයි. මැයි 17න් පසු කාලය බුද්ධිමත්ව කටයුතු කල යුතු බව ග‍්‍රහ තත්ත්වය පෙන්වයි. වැටීම් තැලීම් ආදියට භාජනය වීමට ඉඩ ඇත. හෘදයාබාධ, අධි රුධිර පීඩනය වැනි ලෙඩ රෝග වැළඳිය හැක.ජය අංකය - 03නව වසර සතුටුදායක තත්ත්වයක් මුල්කොට ආරම්භ වෙයි. කාලයකට පසු මවුපියන් හා සහෝදර සහෝදරියන් එක්වීමෙන් විනෝදජනක පරිසරයක් උදාවෙයි. සහෝදර සහෝදරියන්ගේ ආදර ගෞරවයට පාත‍්‍රවෙයි.ශනිගේ දෘශ්ටියක් රවිට යෙදුම තුළින් වැඩිමල් සහෝදරයන්ට අපල උදාකරයි. වරප‍්‍රසාද ලැබීමට අවස්ථාව උදාවෙයි. නව ව්‍යාපාරයන් කරගෙන යාමට හැකිවෙයි. තවදුරටත් අධ්‍යාපන කටයුතු කැරගෙන යාම සඳහා ධනය වියදම් කරයි. වාහන ලාබයක් අත්වීමේ ලකුණු පෙන්නුම් කරයි. දේපළ සම්බන්ධ නීති ප‍්‍රශ්න නිසා අනවශ්‍ය කරදර රාශියක් ඇතිවෙයි.සතුටුදායක විවාහයක් සිදුවීමට නියමිතය. එම විවාහයෙන් පසු විදේශ ගමන්වලට බොහෝ සේ ඉඩ කඩ ලැබෙයි. උසස් අධ්‍යාපනයේ යෙදී උපාධි ලාබ හිමිකර ගැනීමත් අගෝස්තු 16 සැප්තැම්බර් 27 අතර මුදල් ලාභයක් ලබා ගැනීමටත් හැක.දරුඵල වාසනා මතුකරගත හැකිය. ජලය ආශ‍්‍රිත සේවාවල යෙදෙනවුන්ට ප‍්‍රවේසම් විය යුතුය. අසල්වැසි ප‍්‍රශ්නවලට මුහුණ දෙන්නට සිදුවෙයි. කුමන සේවාවක යෙදෙන්නවුන්ට වුවද මේ වසර ඉතා යහපත් ය.සෞඛ්‍ය තත්ත්වය පිළිබඳ සැලකිලිමත් විය යුතුය. චර්ම රෝග, සෙම් ආබාධ වරින් වර මතු කැරේ.ජය අංකය - 06වර්ෂය ආරම්භය යහපත්ය. විදේශ සම්බන්ධතා මඟින් ආදායම් ලබාගැනීමේ වරප‍්‍රසාද හිමිවෙයි. නව ව්‍යාපාර ඇරැඹීමට අවස්ථාව සැලසේ. කලා කටයුතු වලට සිත යොමු කරන්නට සිදුවෙයි. රජයේ තනතුරු හිමිවීමට ඉඩ සැලසේ. නව ඉඩම් ලාබයක් හිමිවෙයි. එය බොහෝදුරට වැවිලි කටයුතුවලටම මූලිකව විය හැක. යාන වාහන ලැබීමටද ඉඩ යෙදේ.අධ්‍යාපන කටයුතුවල නිරත වූ අයට සුබදායකය. වසරේ මුල් භාගය අවුල් වියවුල් තත්ත්වයක් ගොඩනැඟේ. මාර්තු 3 සිට ජූනි 17 කාලය ජයග‍්‍රහණ හිමිවෙයි. තරග විභාග ආදියෙන් ජය ලැබේ. උසස් අධ්‍යාපනය සඳහා විදේශ සංචාරයක යෙදීමට හේතුවෙයි. සොර සතුරු බාධක මතුවෙයි.අගෝස්තු 21 සිට සැප්තැම්බර් 15 දක්වා පවුලේ සමඟියට බාධා මතුවෙයි. සෞඛ්‍යය පිළිබඳ සැලකිලිමත් වීම යෙහෙකි. ඇස්වල ආබාධ, නහරගත පීඩා, ගොඩනැඟේ. කෝප ගති වරින් වර මතුවීමෙන් තනි තීරණ ගැනීමට උත්සාහ ගනී. අඹුසැමි ආරාවුල් ගොඩනැඟීමට හැක.මැයි 3 ජූලි 30 අතර කාලයේ අවිවාහක අයට මංගල යෝග උදාවෙයි. පෙම් සබඳතා වැඩි දියුණු වෙයි. සහෝදරයකුගේ මංගල කටයුතු පිළිබඳ තීරණයක් ස්ථිර වෙයි. මැයි 31 ජූනි 24 අතර කාලය ප‍්‍රභූවරයකුගේ සහයෝගයෙන් විශේෂ කාර්යයක් ඉටුකිරීමට අවස්ථාව සැලැසේ.චිත්ත පීඩාවලට ඉඩ ඇත. බුද්ධිමත්ව කටයුතු කළ යුතු බව පෙන්වයි.ජය අංකය - 07මේ වසර සුබා සුබ මිශ‍්‍රඵල ගෙනදෙයි. වාසනාවන්ත හා ධනවත් වීමේ යෝග වරින් වර උදාවෙයි. විවිධ ආහාරපානවලට ලැදිකම නිසා ලෙඩදුක් ඇතිවිය හැක. එක ස්ථානයක විසීමට මැලි වන අතර විවිධ පළාත්වල ඇවිදීමට සිත් දෙයි. සංචාරක කටයුතුවල නිරත වීමෙන් වාසි ලැබිය හැක.කුජ ග‍්‍රහයාගේ බලපෑම නිසා තම කීර්තිය තහවුරු කැර ගැනීමට සමත් වෙයි. බොහෝ අවස්ථාවල දුෂ්කර තත්ත්වයන්ට පවා මුහුණ දෙන්නට සිදුවෙයි. තුවාලවීම් හා වැටීම්වලට ඉඩ ඇත.පවුලේ ප‍්‍රශ්න නිරවුල් කරගත හැකිය. නව ව්‍යාපාර ගොඩනැඟීමට හැක. අවිවාහක අයට මංගල යෝග උදා කැරේ. සිතේ පවතින ගැටලු නිසා තීරණ ගැනීමට නොහැකිව පසුතැවෙන තත්ත්වයක් ඇතිවෙයි.පෙම් සබඳතා අසාර්ථක වෙයි. හදිසි තීරණ මඟින් අදහස් සාර්ථක කරගනී.අගෝස්තු සැප්තැම්බර් මාසවල දී ඉඩම් ලාබවලට අවස්ථාව උදාවෙයි. නව නිවාස ගොඩනැඟීමට අවස්ථා සැලැසේ.සෞඛ්‍ය තත්ත්වය පිළිබඳ සැලකිලිමත් වන්න. චර්ම රෝග හා සෙම් පීඩා ඇතිවෙයි.ජය අංකය - 04සිතේ නොසන්සුන්තාව බලපවත්වයි. වැඩකටයුතුවලට තිබුණු උනන්දුව අඩුවෙන අතර තමන් විසින් කරගෙන යන වැඩ කොටස් වෙනත් අයට බාරකැර හැමවිටම නිදහස් ජීවිත ගත කිරීමට උත්සාහ ගනී. සහෝදර සහෝදරියන් අතර මතභේද හා සිත් කලකිරීම් ආදියට හේතුවෙයි.ව්‍යාපාර ක‍්‍රමවත්ව දියුණුවට පත්වෙයි. ණය මුදලක් පෙබරවාරි 7 හා මාර්තු 4 අතර ලබාගැනීමට අවස්ථාව සැලසේ. දරුවන්ගේ සහයෝගය ලබා ගැනීමෙන් අඩුපාඩු සකසා ගත හැක.අධ්‍යාපන කටයුතුවල යෙදෙන අයට සුබ පල දෙන කාලයක් උදාවෙයි. සංගීත, කලා, නෘත්‍ය, ආදියෙන් කැපී පෙනෙන තත්ත්වයක් ගොඩ නඟා ගනී. උසස් විභාග ජයගැනීමට හැකි වෙයි.වරින් වර සහෝදර සහෝදරියන් අතර මතභේද ගොඩ නැඟේ. ලියකියවිලි හෝ ඉඩම් පිළිබඳ තීරණවලින් වෙනස්වන සුළු තත්ත්වයක් මතුකරයි. හවුල් කරුවන් හා මත ගැටීමෙන් එක් අරමුණක රැඳී සිටීම අතපසු වෙයි. සංචාරක කටයුතුවල නිරත වන අයට සුබයි. විශ‍්‍රාමිකයන්ට තම ධනය නිසි ලෙස කළමනාකරණය කර ගැනීමට අවස්ථා උදාවෙයි. ආගමට සම්බන්ධ නොදුටු ස්ථාන දැක බලා ගත හැක. සෙම් රෝග ස්නායු ආබාධ වරින් වර මතුකරයි.ජය අංකය - 08මේ වසරේ මිශ‍්‍රඵල ගෙනදෙයි. ව්‍යාපාර සහන ගෙනදෙයි. රාජකාරි කටයුතුවල නිරත අයට සහන රැසක් සැලසේ. තම අනාගතය උපක‍්‍රමශීලීව සකසා ගනී. ශාරීරික පීඩා වැඩි කරයි. පවුලේ අය සමඟ එකඟත්වය නොමැතිවීමෙන් දරුවන්ගේ දොස් අසන්නට ලැබේ. ධනය තම අභිමත පරිදි වියදම් කිරීමට උත්සාහ ගනී. වරින් වර රෝගාබාධවලට ලක්වෙයි.අවිවාහක අයට මංගල යෝග උදාකරයි. තීරණ ගැනීම සඳහා මැයි 3 සිට ජූලි 30 අතර කාලය සුබයි. එතෙර ගමන්වලට වාසනාව ඇත. ඥාතින්ගේ උපකාර ලබාගැනීමෙන් සිතුවිලි සාර්ථක කර ගැනීමට හැකිය. යටිපතුල් පීඩා, උදර රෝග වරින්වර මතුවනු ඇත. පිය පාර්ශ්වයේ අයකුට අපෙ‍්‍ර්ල් 17 හා අගෝස්තු 15 අතර කාලය අපල ගෙන දෙයි.ජය අංකය - 02මිශ‍්‍රපල ගෙන දේ. බොහෝ දුරට සේවාවේ වෙනසක් ඇතිවෙයි. රැකියා ස්ථාන මාරු හෝ තනතුරුවල වෙනස්කම් ඇති කරයි.ව්‍යාපාර සඳහා වැඩිපුර වෙහෙස වෙයි. අනාගතය සකසා ගැනීමට වැඩිහිටියන්ගෙන් සහයෝගය ලැබේ. ඇසුරු කරන අයගේ සිත් දිනා ගැනීමට හැකිවෙයි.ඉඩම් දේපළ හා නිවාස ප‍්‍රශ්න නිරවුල් කරගැනීමට හැකිය. නීති ගැටලුවලින් නිදහස් වීමත්, නඩු හබ ඇති අයට එය සාර්ථක කරගැනීමට මඟ සැලසේ. සතුරු බලවේග තුනීවී යාමත්, සතුරු වුණ අය මිත‍්‍රවීමත් නිසා නව ශක්තියක් ලැබේ. විදේශ සංචාරවලට ඉඩ ඇත. හවුල් ව්‍යාපාර මඟින් ක‍්‍රමවත් දියුණුවක් ගොඩ නැඟේ. සහෝදර සහෝදරියන්ගේ දියුණුව හා විවාහ කටයුතු ආදියට වෙහෙසෙයි. පෙම් සබඳතා වැඩි දියුණුවෙයි. ජනවාරි 27 සිට මැයි 31 අතර කාලය එක අරමුණක ජීවිතය ගෙනයාමට නොහැකිව වරින් වර නොසන්සුන් බව ගොඩනැඟේ. ගුරුපදේශ මඟින් තම බලාපොරොත්තු ඉටුකර ගත හැකිය. මංගල උත්සව සැප්තැම්බර් ඔක්තෝබර් කාලවල ඇතිවීමට හේතුවෙයි.මෙම වසරේ මාර්තු 4 සිට 24 අතර ද මැයි 23 ජූනි 3 අතර නොවැ. 3 දෙසැම්බර් 2 දක්වා කාල සිත් තැවුල් චිත්ත පීඩා ඇතිවෙයි. නහරගත ආබාධ චර්මගත පීඩාවලටද හේතුවෙයි.ජය අංකය - 04</content>
  </post></root>