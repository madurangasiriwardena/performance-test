<?xml version="1.0" encoding="UTF-8" standalone="no"?><root><post>
    <category>NEWSPAPER</category>
    <date>
      <year>2008</year>
      <month>02</month>
      <day>17</day>
    </date>
    <link>http://www.silumina.lk/2008/02/17/_art.asp?fn=av0802173</link>
    <topic>‘ගැහැනු ළමයිනේ’ ප‍්‍රථම ගීත රචකයා වෙත</topic>
    <author/>
    <content>ගීතා නව මඟකහොලිවුඩ් පුරයේ වැඩ වර්ජනයක්ඈත් වුණත් අප කෙතරම් සමීප ද?‘ගැහැනු ළමයිනේ’ ප‍්‍රථම ගීත රචකයා වෙතබාහිර පෙනුමෙන් මාව මනින්න එපාමීට පස්සේ මේ වගේ වැඩ කරනවද කියන්න ?ලක්මවට කීර්තිය ගෙනෙන ඇතුගල්පුර සුපිරි ධාවකයා85 වැනි විය සමරන ස්ටැන්ලි මාස්ටර්අවුරුදු ගාණක් බලා හිටපු මගේ හීනයක් පහුගිය කාලෙ සැබෑ වුණා - අයිරින් ද අල්විස්සායිෆ් - කරීනා විවාහ මංගල්‍යයක් පවත්වලා?ශ‍්‍රීමත් ගේ ‘අරුමැසි කටහඬ’ දොරට වැඩුම අදඑක් දින පිටියේ යළි අංක එකඑදා මෙදා තුර සුවහසක් රසික හදවත් දිනූ වික්ටර් රත්නායකයන්ගේ 66 වැනි ජන්ම දිනය නිමිත්තෙන් ‘ගැහැනු ළමයිනේ’ වික්ටර් රත්නායක පෙ‍්‍ර්මගීතාවලිය සියත ‘එෆ්.එම්. ගුවන් විදුලියේ නිෂ්පාදනයක් ලෙසින් හෙට (18 දා) ප.ව. 6.30 ට ජෝන් ද සිල්වා සමරු රඟහලේ දී එළිදැක්වේ.මහාචාර්ය කාලෝ ෆොන්සේකා හා කථිකාචාර්ය කෝලිතභානු දිසානායකයන් මෙහිදී දෙසුම් පවත්වති. මහාචාර්ය මුදියන්සේ දිසානායකගේ ප‍්‍රමුඛත්වයෙන් බැලේ නර්ථන ප‍්‍රසංගයකි.මෙහිදී වික්ටර් රත්නායකයන්ගේ ‘ගැහැනු ළමයිනේ’ ගීත ඇල්බමය 1963 දී සිය ප‍්‍රථම ගීතය (දෙවඟන පරදන කොමල කතා) රචනා කළ පියසේන කොස්තාට පිරිනැමෙනු ඇත.මීට හය වසරකට පෙර උදා වූ නවම් පුන් පොහෝ දා මුල් වරට ශ‍්‍රී ලංකා ගුවන් විදුලි සංස්ථාවේ ස්වදේශීය සේවය ඔස්සේ ප‍්‍රචාරය වූ “ශ‍්‍රද්ධාංජලී” ගී සමාධියේ සය වස් පූර්ණය නිමිති කොට ප‍්‍රවීණ කවියෙකු, ගීත රචකයෙකු මෙන් ම පුවත්පත් ලේඛකයෙකු ද වන ලංකා බැංකු මූලස්ථානයේ විධායක නිලධාරී සරත් විමලසිරි අතින් ලියවුණු නවතම ගීත සමුච්චයකින් යුත් “ශ‍්‍රද්ධාංජලී” විශේෂ ගී සරණිය නවම් පුන් පොහෝ දා (20) දහවල් 12 සිට 12.45 දක්වා ස්වදේශීය සේවය ඔස්සේ ප‍්‍රචාරය කිරීමට නියමිත ය.නර්තන ශිල්පිනී රංගලතා කලා ආශ‍්‍රමයේ අධ්‍යක්ෂිකා විශාරද සිල්වරීන් කීර්තිලතා මහත්මියගේ සිසු සිසුවියන් 3 වැනි වරටත් ඉදිරිපත් කරන ‘රංගලතා 2008 නර්තන දැහැන’ හා මිරැන්ඩා හේමලතා ගුරු උපහාර උළෙල මේ මස 19 වැනි දින සවස 6.30 ට බණ්ඩාරගම මෛතී‍්‍ර ශාලාවේදී පැවැත්වීමට නියමිතය.සාර්ථක ජීවිතයක් සඳහා යෝග භාවනා ආශ‍්‍රිත නේවාසික වැඩ මුළුවක් මාර්තු මස 01 සහ 02 යන දිනවල දී බණ්ඩාරගම සර්වෝදය පුහුණු මධ්‍යස්ථානයේදී පැවැත්වේ.සංගීතය මගින් පූර්ණ සැහැල්ලු බව, ධනාත්මක මානසිකත්වයට ක‍්‍රම, කාල කළමනාකරණය, වටිනාකම් ඔප නැංවීම හා ඉලක්ක ස්ථාපනය කිරීම, සිහි කල්පනාව හා අධ්‍යාත්මික සහනයට යෝග යන තේමාවන් ඔස්සේ මෙම වැඩමුළුව සකස් කැර ඇත.ප‍්‍රවීණ යෝග උපදේශක චාමින් වර්ණකුල විසින් සංවිධානය කැරෙන මෙම වැඩමුළුව සඳහා සහභාගිවීමට කැමැති අයට 0777 - 265240 හෝ 2842726 යන දුරකථන අංකවලට ඇමැතීමෙන් විස්තර ලබාගත හැකිය.ප‍්‍රවීණ රංගන ශිල්පී, හැරී විමලසේනයන් විසින් අධ්‍යක්ෂණය කොට නිෂ්පාදනය කරන අලුත් අවුරුද්ද තේමා කොට ගත් නවතම ටෙලි නාට්‍ය දෙකක් ඉදිරියේදී නිර්මාණය කිරීමට කටයුතු යොදා ඇත.පෙබරවාරි 24 වෙනිදා සවස 2.00 සිට 6.00 දක්වා මහරගම පිළියන්දල පාරේ ‘සණස’ මධ්‍යස්ථානයේදී ඒ සඳහා නවක ළමා නළුනිළියන් තෝරාගැනීමේ සම්මුඛ පරීක්ෂණයක් පැවැත්වේ. කුසලතාවන් ඇති දක්ෂ දරු දැරියන්ට මෙම අවස්ථාවට ඉදිරිපත් විය හැක.හැරී විමලසේන, 155, කොළඹ පාර, මහරගම යන ලිපිනයෙන් හෝ 0786- 053395 අංකයෙන් වැඩි විස්තර විමසිය හැක.චිත‍්‍රපට, ටෙලිනාට්‍ය, අධ්‍යක්ෂවරයෙකු මෙන්ම කැමරා ශිල්පියෙකුද වන සෝමවීර බෝපිටිය මෙහෙයවන ඡායාරූප ශිල්පී පාඨමාලාව සිනමාකරණය සහ වීඩියෝ කරණය, ටෙලිනාට්‍යකරණය, පාඨමාලාව 2008 මාර්තු මස 01 වෙනි දින කොළඹ හැවුලොක් ටවුන්හිදී යළි ඇරඹේ.සෝමවීර බෝපිටිය සිනමා ඇකඩමි, (සමගි එන්ටප‍්‍රයිසස් බාරේ) 292/බී, හැවුලොක් පාර, කොළඹ 05 යන ලිපිනයට ලිපියක් එවීමෙන් හෝ 0772519566 සහ 2 580200, දුරකථන අංකවලට ඇමතුමක් ලබාදීමෙන් වැඩි විස්තර ලබා ගත හැකිය.මහාචාර්ය එදිරිවීර සරච්චන්ද්‍රයන්ගේ විශිෂ්ඨතම නාට්‍ය නිර්මාණ ‘සිංහබාහු’ පෙබරවාරි 23 වැනි දින ප. ව. 3.30ට සහ 6.30 ට මාතර ශාන්ත තෝමස් රඟහලේදීත්, පෙබරවාරි 24 වැනි දින ප. ව. 7.00 ට පේරාදෙණිය විශ්ව විද්‍යාලයීය එළිමහන් රංග පීඨයේදීත් වේදිකා ගත කිරීමට කටයුතු යොදා ඇත.බර්මින් ලයිලි ප‍්‍රනාන්දුගේ නවතම ටෙලි නාට්‍ය නිර්මාණය වන ‘ගුරු ගීතය’ මේ දිනවල හන්තාන කළුතර, පාදුක්ක වැනි ප‍්‍රදේශවලදී රූගත කෙරේ.රන්ජන් රාමනායක, දිල්හානි ඒකනායක, කාංචනා මෙන්ඩිස්, පාලිත සිල්වා, අර්ජුන් කමලනාත් ඇතුළු ජනපි‍්‍රය නළු නිළියන් රැසක් රඟන මෙහි කැමරාව පුෂ්පකුමාර රාජගුරු ගෙනි. ප‍්‍රවීණ ගීත රචක ආචාර්ය අජන්තා රණසිංහ තේමා ගී රචනයෙන් මේ සඳහා එක්වන අතර නිෂ්පාදනයෙන් නවක නිෂ්පාදකවරයකු වන ගයාන්තේනුවර එක්වේ. ‘ගුරු ගීතය’ බර්මින් ගේ තිස් හත් වැනි ටෙලිනාට්‍ය අධ්‍යක්ෂණයය.විජය නන්දසිරි නාට්‍ය නිර්මාණ ‘වෘෂභ රාජ’ නාට්‍යයේ විශේෂ දර්ශන 2 ක් පෙබරවාරි 22 වැනි දින දඹුල්ල පුරහලේදී වේදිකාගත කෙරේ. නිෂ්පාදන කළමනාකරණය සහ ප‍්‍රධාන සංවිධායක වශයෙන් පි‍්‍රයන්ත රංජන් කටයුතු කරන මෙහි විජය නන්දසිරි, දේවිකා මිහිරානි, ගිහාන් ප‍්‍රනාන්දු, නවංජනා මිහිරානි, පූජිත නවංජාන නන්දසිරි ඇතුළු ශිල්පීන් රැසක් චරිත මවති.</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>17</day>
    </date>
    <link>http://www.silumina.lk/2008/02/17/_art.asp?fn=av0802174</link>
    <topic>බාහිර පෙනුමෙන්  මාව මනින්න එපා</topic>
    <author>ජයමිණි අත්තනායක</author>
    <content>ගීතා නව මඟකහොලිවුඩ් පුරයේ වැඩ වර්ජනයක්ඈත් වුණත් අප කෙතරම් සමීප ද?‘ගැහැනු ළමයිනේ’ ප‍්‍රථම ගීත රචකයා වෙතබාහිර පෙනුමෙන් මාව මනින්න එපාමීට පස්සේ මේ වගේ වැඩ කරනවද කියන්න ?ලක්මවට කීර්තිය ගෙනෙන ඇතුගල්පුර සුපිරි ධාවකයා85 වැනි විය සමරන ස්ටැන්ලි මාස්ටර්අවුරුදු ගාණක් බලා හිටපු මගේ හීනයක් පහුගිය කාලෙ සැබෑ වුණා - අයිරින් ද අල්විස්සායිෆ් - කරීනා විවාහ මංගල්‍යයක් පවත්වලා?ශ‍්‍රීමත් ගේ ‘අරුමැසි කටහඬ’ දොරට වැඩුම අදඑක් දින පිටියේ යළි අංක එකශාඛ්‍යා ගේ හිත ආදරයෙන් පිරිලා. ඒ ආදරණීය බව අමතක කරලා ගෙවන සුළු මොහොතක් ගැන වත් ඈට හිතා ගන්නට බැහැ...ඒ තරම් ම ඈ රජිව්ට ආදරය කරනවා.ඒ ආදරණීය වූ ලෝකය මොන තරම් චමත්කාර ද? සුන්දර ද?ඒත් මොහොතකටවත් හිතන්න පුළුවන් ද? ඒ ආදරය නිසා ම ඈ මානසික රෝගියෙක් වෙනවා කියන එක ගැන...මේ දිනවල තිරගත වෙන ‘හාට් එෆ් එම්’ චිත‍්‍රපටයේ දී අපට හමුවෙන ශාඛ්‍යා ගේ ඉරණමය ඒ.මන්දාකිණිත් - ශාඛ්‍යාත් මේ චිත‍්‍රපටයේ අක්ක නගෝ’අක්කා - මන්දාකිණිනංගී - ශාඛ්‍යාහැඩකාර රුවැත්තියක් විදිහට, සචිනී මෙහි දී කරන රංගනය අද කාගේත්, අවධානයට යොමුවෙලා.ඒ නිසා ම අපි හිතුවා, සචිනි අයෙන්ද්‍රාත් එක්ක, මේ ගැන කතා කරන්න.”මේ මගේ තුන්වැනි චිත‍්‍රපටය, මේ චරිතය හැඟෙන දැනෙන විදිහට, මං කරන්න ඇති. මේ දවස්වල මේ චරිතය ගැන කියලා ලැබෙන රසික ප‍්‍රතිචාර බොහොමයි. ඇත්තට ම මේක හරි ම වෙනස් චරිතයක්. ඒ වගේ ම සංකීර්ණයි කියලත් හිතෙනවා.””මේ චරිතය හොඳින් කළා කියන ආත්ම තෘප්තියත් එක්ක සුන්දර අත්දැකීම් රැසක් විඳ ගන්නත් ලැබුණා.”කොහොමත් සෙනේස් එක්ක වැඩ කරලා, මට හොඳ හුරුවක් තියෙනවා. ඒ වගේ ම එයා නිර්මාණයකට උපරිම කැපවීම කරනවා. ඒ චිත‍්‍රපටය තුළින් මා දකින්නේ ඔහු ගේ කැපවීම.”’හාට් එෆ් එම්’ චිත‍්‍රපටය රූගත කිරීම්වලට දින හැත්තෑවක් පමණ ගත වෙලා. ඒ කාලය තුළ සචිනි අත්වින්ද මිහිරි අමිහිරි සිදුවීම් රැසක් මා ඉදිරියේ, මතක් කරන්නේ මුව පුරා ම රැඳි සිනාවකින්.”දවසක් රූගත කිරීම්වලට අපි මහියංගණය ප‍්‍රදේශයට ගියා. ඇත්තට ම ඒ ප‍්‍රදේශය අලි වනාන්තරයක් වගේ. කොතැනින් සතා සීපාවෙක් මතුවෙයි ද කියලා හිතන්නත් බෑ. අපි හරිම බයෙන් හිටියේ. එළිවන තුරු ගිනි මැල ගහන්න සිදුවුණා අපිට... ඒ දවස්වල දී තරම්, මා බියවුණු තැනක් තවත් නෑ...””ඔය අතර දවස් කීපයක්ම නුවර පැත්තේ, ෂූටින් තිබුණා. ඇත්තට ම මම ඊට කලින් කවදාවත් “ලොකේෂන්” එකක දී කලන්තේ දාලා වැටිලා නැහැ. මම ඇක්ට් කරමින් ඉන්න කොට දවසක්, දන්නේ ම නැතුව මාව බිම ඇදගෙන වැටුණා. එතැන දී නම් හැමෝ ම බයවුණා. ඇත්තට ම, එදා උදේ ඉඳලා නිසි කෑමක් නැතුව ඉඳලයි එහෙම වුණේ...””ඔය අතර, ගත්ත කෑම විස වෙලා නුවර ලේක් සයිඩ් රෝහලේ, දින කීපයක් ම ප‍්‍රතිකාර ගන්නත් සිදුවුණා.සචිනි - බාහිර පෙනුම, ශරීරිය ගැන වඩා සැලකිලිමත් වෙන කෙනෙක් නේද?.”ඔව්, මම කැමතියි, සිහින් සිරුරකට. ඒ නිසා තෙල් අධික, පිටි ආහාර වර්ග වැඩිපුර කන්නේ නැහැ.මෝස්තර නිරූපිකාවක් හින්දා ඔබේ ඇඳුම් පැළඳුම් ගැනත් නිතර කතාබහට ලක්වෙනවා.”මම නිරූපිකාවක්, නිළියක් විදිහට බාහිර පෙනුම, අලංකාරය ගැන හිතනවා. ඒ වගේ ම මම විලාසිතා වලටත්, හරිම කැමතියි. මම නිළියක් වෙන්න ඉස්සරවෙලා මෝස්තර නිරූපිකාවක්. ඒ නිසා විවිධ පන්නයේ ඇඳුම් මා අඳිනවා. ඒත් ඒවායේ අසංවරකමක් ඇතියි කියල මං හිතන්නේ නෑ. මම නිළියක් වෙන්න පසුබිම හැදුණේ එතැනින්... මුලින් ම මෝස්තර නිරූපිකාවක් ලෙස කටයුතු කළේ පාසල් වේදිකාවේ.” (මහනුවර - හිල්වුඩ් බාලිකා විද්‍යාලයේ)මහනුවර ඉන්න හොඳ ම නිරූපිකාව ලෙස ඈ වරෙක සම්මානත් දිනා තිබෙනවා. ඊට පසුව වෙළෙඳ දැන්වීම් රැසකටත් පෙනී සිටි ඈ 2003 දී ‘මිස් ශ‍්‍රී ලංකා’ බවට පත්වුණා. ඒ අවුරුද්දේ ම ‘මිස් වර්ල්ඩ් උලෙළටත් ත් සචිනි සහභාගී වුණා.”ඔය අතර තුර තමා මට සෙනේෂ් කතා කළේ ‘ආදරණීය වස්සානේ’ රඟපාන්න. ඒක තමා මගේ මුල් ම චිත‍්‍රපටය. ඉන් පස්සේ ප‍්‍රසන්න ජයකොඩි ගේ ‘සංකාරා’.’ආදරණීය වස්සානේ’ රඟපෑම වෙනුවෙන් සචිනි එම වසරේ ජනාධිපති සම්මාන උලෙළේ දී, හොඳ ම සහාය නිළිය අංශයට නිර්දේශ වූ අතර “සිග්නීස්” සම්මාන උලෙළේ දී හොඳ ම සහාය නිළිය ලෙස ද සම්මානයට පාත‍්‍ර විය.එය තමා ලද විශාල භාග්‍යයක් ලෙසයි ඇය සලකන්නේ.සචිනි ගේ කැමැත්ත ඉදිරියටත් සිනමා නිර්මාණවලට දායක වීමටයි, ස්වර්ණවාහිනිය ඔස්සේ විකාශය වෙන ‘සුරඟන දූව‘ ටෙලි නාට්‍යයේ ‘දිසාලා’ විදිහට මේ දිනවල ඇය අපට මුණගැහෙනවා.මායාදුන්න, හිරුණි, අරුණෝද කලාපය, සොඳුරු හිතැත්ති, නුඹ මගේ ම යි, සිටු දියණියෝ, වැනි ටෙලි නාට්‍යවලදීත් ඇගේ රංගන හැකියාව කැපී පෙනුණා.නිරූපණ ශිල්පිනියක, නිළියක වු ඈ නිවේදිකාවක් කියලා නම්, හුඟදෙනෙකුට දැන් මතක නැතුව ඇති. කාලයක් ඇය ‘සිරස’ රූපවාහිනිය ඔස්සේ ”RELOAD” වැඩසටහනට ද නිවේදනයෙන් දායක වුණා. දැන් ඈ ව්‍යාපාරයක ද හිමිකාරියක්.’’මං කලාවට හරි ම ආදරෙයි. අද වන විට පුංචි දුරක් ඇවිත්. මම අහිංසක සතුටක් විඳිනවා. බොහෝ දෙනෙක් මං ගැන වැරදි ආකල්ප ඇති කරගෙන ඉන්නවා. මං ආඩම්බරයි කියලා. අනේ මම එහෙම නෑ. මම සරල කෙනෙක්. බාහිර පෙනුම බලලා, සමහර අය වැරදි වැටහීම් ඇති කර ගන්නවා. ඉංග‍්‍රීසි පන්නයට කැමති කෙනෙක් කියලා. ඒත් ඇත්තමයි මට හොඳට සිිංහල කතා කරන්න පුළුවන්. මම නුවර, සිංහල ෆැමිලි එකක කෙල්ලක්. අම්මියි තාත්තියි ව්‍යාපාරිකයෝ.””මම පවුලේ බාලයා. මගේ අක්කයි අයියයි, දෙන්නම ඉන්නේ ඇමෙරිකාවේ. අක්කා විවාහ වෙලා ඉන්නේ ඇමෙරිකානු ජාතිකයෙක් එක්ක. ඒ අය බලන්න මම මාස දෙකකට වතාවක් ඇමෙරිකාවට යනවා.”ඉතින් සචිනි ගේ විවාහය සිදුවෙන්නේ කවදා ද?මං මගේ දෙමාපියන්ට හරිම සමීපයි... එයාලා මගේ හැම වැඩකට ම උදව් කරනවා. මගේ ලෝකේ දැන් ඉන්නේ ඔවුන්. විවාහය, ආදරය, කියන්නේ කෙනෙකු ගේ පෞද්ගලිකත්වය. ඒවා පත්තරේකට කියන්න තරම් මං කැමති නෑ...ඔබේ ඉදිරි මඟ ගැන කතා කළොත්.”අපි කවුරුත් අංග සම්පූර්ණ මිනිසුන් නෙවේ නේ. අපේ දුර්වලකම්, වැරදි අඩුපාඩු බොහොමයි. ඒවා නිහතමානිව හිතන්න ඕනෑ.”ඉතින් මේ යන ගමනේ දී බොහෝ බාධක වැරදි ගැටලු හැම දේ ම එනවා. ඒත් මම හිතෙන්නේ එහෙම වුණාම තමා ඒවා හදාගෙන, ඉදිරියට යන්න පුළුවන් වෙන්නේ. ඒ ලබන ශක්තියයි අප ළඟ ඉතුරු වෙලා තියෙන්නේ.”ජයමිණි අත්තනායක</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>17</day>
    </date>
    <link>http://www.silumina.lk/2008/02/17/_art.asp?fn=av0802175</link>
    <topic>මීට පස්සේ මේ වගේ වැඩ කරනවද කියන්න ?</topic>
    <author>චිත‍්‍ර කුමුදු තාරක</author>
    <content>ගීතා නව මඟකහොලිවුඩ් පුරයේ වැඩ වර්ජනයක්ඈත් වුණත් අප කෙතරම් සමීප ද?‘ගැහැනු ළමයිනේ’ ප‍්‍රථම ගීත රචකයා වෙතබාහිර පෙනුමෙන් මාව මනින්න එපාමීට පස්සේ මේ වගේ වැඩ කරනවද කියන්න ?ලක්මවට කීර්තිය ගෙනෙන ඇතුගල්පුර සුපිරි ධාවකයා85 වැනි විය සමරන ස්ටැන්ලි මාස්ටර්අවුරුදු ගාණක් බලා හිටපු මගේ හීනයක් පහුගිය කාලෙ සැබෑ වුණා - අයිරින් ද අල්විස්සායිෆ් - කරීනා විවාහ මංගල්‍යයක් පවත්වලා?ශ‍්‍රීමත් ගේ ‘අරුමැසි කටහඬ’ දොරට වැඩුම අදඑක් දින පිටියේ යළි අංක එකඑඩ්වඩ් මල්ලවආරච්චි ලියන44 කොටසමෙතෙක් කතාවචංචලාට ප‍්‍රකට ටෙලිනාට්‍ය නිෂ්පාදිකාවක වන අනුලා සිරිවර්ධන මැතිනිය මුණ ගැසෙන්නේ මව සමඟ බෝධි පූජාවකට පන්සලට ගිය විට ය. අනුලාගේ එකම පුතා අනුප් එදින මුහුරත් උත්සවයේ කැසටය තුළින් චංචලාගේ රුව දකී. ඒ රුවට වශී වන ඔහු චංචලා මුණගැසීමට පන්සල අසල රැක සිටී.මේ අතර රැකියා විරහිත තරුණ විරෝධතා පෙළපාලියකදී පහර කෑමට ලක්වන චංචලා රෝහල් ගත වන අතර, රූපවාහිනිය තුළින් එම සිද්ධිය ප‍්‍රචාරය කිරීම නිසා ඇය වඩාත් ප‍්‍රසිද්ධියට පත්වෙයි.ම් පිළිබඳව දැනගන්නා අනුප් රෝහලට ගොස් ඇය හමුවන අතර දෙදෙනා අතර හිතවත්කමක් ගොඩනැඟෙයි. දුරකතනයෙන් නිතර කතා කිරීමත්, නිතර හමුවීමත් නිසා මේ දෙදෙනා සිතින් වඩාත් ළංවෙයි. රැකියාවක් නොමැති කමින් පීඩා විඳින චංචලාට අනුප්ගේ මිතුරකුගේ ගුවන් විදුලියක පුහුණුවීමට අවස්ථාව සැලසෙයි.චිත‍්‍ර කුමුදු තාරකචංචලා අනුප් එනතෙක් බස් නැවතුම්පළ අසල රථය නතර කරගෙන සිටියා ය. ඔහුගේ ප‍්‍රමාදය මෙතරම් තදබල ලෙස සිතට දැනේවි යැයි ඇය කිසි විටෙක සිතුවේ නැත.“මිස් අනුප් සර් එන එකක් නෑ අපි යමු”“අනේ එතකොට මහත්තයා එන්නෙ කොහොමද?”“මිස් පැනල දෙන්ට යන්ට එපා. එයා එන වෙලාවක එන්නෙ නැතෑ. අපි යමු.”“අනේ... කොහොම හරි එයි. අද අපේ රෙකෝඩින් එකක් තියෙනව. අනුප් මහත්තයාව එක්කගෙන යන්ට ඕනෑමයි.”“රෙකෝඩින් එකක් නෙමේ සීයක් තිබුණත් කමක් නෑ. මට යන්ට ඕනෑ. අනිත් අය ඉන්නවා.”“එහෙනම් රත්නපාල යන්න. මම මහත්තයා ආවම බස් එකේ එන්නම්.”“අලුතෙන් ආපු අය පරක්කු වෙන්න හොඳ නෑ මිස්... අනුප් මහත්තයා අරන් දුන්න රස්සාව ලොකු එකක්. ඒක නැති කරගන්ට එපා. මිස් යන්ට.” රියැදුරා පැවැසුවේ අවවාදයක් ලෙසය. පැහැදිලිව එය ඔහුගේ මැදිහත් වීමෙන් සිදුවූවක් බව චංචලා දනී.“හා එහෙනම් යමු.”“මහත්තයා තරහ වෙන එකක් නෑ. වැඩකරන තැන හොඳින් තියා ගන්ට එපායැ.”ඔහු මඳ සිනහවෙන් යුතුව කීවේය. තමා හා අනුප් අතර බැඳීමක් ඇතැයි සැවොම දන්නා මුත් කිසිවෙක් එය අඟවන්නේ නැත. මොහොතකට වත් වෙන්ව සිටීමට බැරි තරම් තමා ඔහුට බැඳී ඇතැයි ඇයට සිතේ. සිත හඬන්ට සූදානම්ව ඇත. ඇය මාධ්‍ය ආයතනයට ගියේ තෙත් වූ දෑසින් යුතුව ය. හැම දෙනාම ඇහුවේ එකම ප‍්‍රශ්නයකි. ඇයි තනියම, කෝ අනුප් නැද්ද? පාළු ද, එකම ප‍්‍රශ්නය සැට දෙනම අසද්දී එය දරා සිටීමට නොහැකි වුණි. ශබ්දාගාරයේ කෙලවරකට වී සිටියේ දරාගත නොහැකි දුකින් යුතුව ය. ඇතැමුන් තමා දෙස බලා සිනා සෙනවාක් මෙන් ඇයට හැඟේ.“බිනර බිනර” අනුප් මිතුරාට කතා කෙළේ ය.”“කන් බීරිවෙලා නෑ හෙමින් කතා කරපං.”“ඇයි මී හරකෝ... මේ වෙලාවෙ සාකච්ඡා දමා ගත්තෙ. අර කෙල්ල මම එනකල් බලන් ඇති.”“උඹ මාර පෙ‍්‍ර්මවන්තයෙක් වෙලානෙ. ටිකක් බලන් හිටියාවෙ. ආදරයේ වේදනාව හදවතට දැනෙන්ට ඕනෑ.”“උඹ නම් මාර ඊරිසියා කාරයෙක්. අද මචං අද සීඩී එක ප්ලේ කරනවා.”“එතකොට කව්ද සිංහලට ට‍්‍රන්ස්ලේට් කරන්නෙ. ඒක සිරි කහවට දීපං.”“ඒක තෙල් ටිකට තියෙනවා. උඹයි චංචලයි මේන් රෝල් එක කරන්ට ඕනෑ.”“කෙල්ල කැමැති වෙයි ද දන්නෙ නෑ.”“ඒක උඹලගෙ පෞද්ගලික ප‍්‍රශ්නයක් මට කෙල්ලො කීප දෙනෙක් ගෙනාව අපි හොඳ කෙනෙක් තෝරා ගම්මු.”“රයිට් ප‍්‍රශ්නයක් නෑ. වැඩේට මම එන්නම්. මචං උඹට කාරණාවක් කියන්ට තියෙනවා.”“අපි යන ගමන් කතා කරමු මොකක්ද ප‍්‍රශ්නෙ?”“අම්මා ඊයෙ ø චංචලාගෙ ගෙදර ගිහින්.”“නෑ... ඒ මොටද මැඩම් තවම මට කිව්වෙ නෑ.”“පස්සෙ කියයි. චංචලා ඉන්න ගේ දැකල අම්මාට තදට දුක හිතිලා.”“හරි සංවේදී හිතක් තියෙන කෙනෙක්. ඒත් ආවට ගියාට තීරණ ගන්න කෙනෙක් නෙමේ මොකද කියන්නෙ?”“චංචලාට ගෙයක් හදාදෙන්න අම්මාගෙ කල්පනාවක් තියෙනව වගේ.”“පව් මචං ඒක පින් සිද්ධ වෙන වැඩක් පත්තරේක පෲප් රීඩර් කෙනෙකුට ඔයිට වඩා හොඳ ජීවිතයක් ගෙවන්ට බෑ. අවවාදයක් දෙන්නම් අනුප් මේකෙ මැදට පනින්ට එපා.”“කට්ටකම් වලට අහුවෙන්න එපා කිව්වම අම්මා මට බලු බැනුම් බැන්නා” ඔහු උස් හ¾ඩින් සිනාසෙමින් කීවේ ය.“හරි... හරී... අපි ගිහින් සී.ඩී. එක බලමු.”සැවොම සිනාසුණේ චංචලාගේ හැසිරීම් ගැනය.“අද එන්නෙ නෑ කියල පණිවිඩයක් එවලා තියෙනවා” බිනර මැදිරියට පිවිසෙමින් කීවේ ය.ඇය හිස් බැල්මෙන් යුතුව බිනර දෙස බලා සිටියේ හඬන්ට සූදානම් වන දැරියක ලෙසිනි.“හරි එහෙනම් අපි අපේ වැඩ පටන් ගම්මු එන්න චංචලා.”“මට සනීප නෑ. මට ගෙදර යන්ට ඕනෑ.”“ඔය අගේට ඉන්නෙ. බේත් පෙත්තක් ගෙනැත් දෙන්ටද. නැතිනම් මේකෙ ඩොක්ටර්ට පෙන්වන්ටද?”“ඕන්නෑ මම ගෙදර ගිහින් බොන්නම්.”“ආ මේ එන්නෙ කව්ද බලන්න.”ඇය එකවරම හිස ඔසවා බැලුවා ය. අනුප් දුටු සැනින් දරාගත නොහැකි වේදනාවක් පිවිසුණි. අමුත්තන් පිරිසක් ඉදිරියේ හැඬීමට පුළුවන් කමක් නැත. එය ආයාසයෙන් දරා සිටියා.“හරි දැන් ඔක්කොම මේ නාට්‍ය බලන්න ලෑස්ති වෙන්න.” බිනර සැමදෙනාගේ ම අවධානය වෙනස් කළේ රූපවාහිනී මැදිරිය ප‍්‍රවීණ ජනප‍්‍රිය ශිල්පීන්ගෙන් පිරි තිබෙනු චංචලා දුටුවා ය.ප‍්‍රවීණ හඬ කවන ශිල්පීන් හා ශිල්පිනියන් පැමිණ සිටියේ මෙම මාලා නාට්‍යයට සහභාගි වීමට ය. ඔහු නිහඬව ඇය අසලින් ඉඳගත්තේ ය. එසේ වුව ද ඈ අනුප් හා කතා කළේ නැත.බිනර රැස්ව සිටි ශිල්පීන්ට අරමුණ පැහැදිලි කෙළේ ය.“මේ රැස්වෙලා ඉන්න ශිල්පීන් ගෙන් කතාවේ ප‍්‍රධාන චරිතයට සෙසු චරිතවලටයි ශිල්පීන් තෝරන්ට බලාපොරොත්තු වෙනවා. හැමටම කලින් අපි මේක ඕනෑකමින් බලමු.එය උතුරු ඉන්දියානු ශිල්පීන් රංගනයෙන් දායක වන මාලා නාටකයකි.“මොකද කරන්නෙ නාට්‍ය බලන්නෙ නැද්ද?” ඔහු පහත් හ¾ඩින් ඇසුවේ ය.මම ඕනෑ ඇති නාට්‍යයක් නෑ” ඇය හැඬුම් මුසුව කීවාය.“මේ ඉන්නෙ ලංකාවේ දක්ෂම ශිල්පීන්. ඒ අතරින් තැනක් දිනා ගන්නට ඕනෑ.”“මීට පස්සෙ මේ වගෙ වැඩ කරනවද කියන්න?”“මේ වගෙ වැඩ කියන්නෙ මොනවද?”“මාව දාල යනවද” ඔහු හිස වනා පිළිතුරු දුන්නේ ය.“ඔහොම කියල බෑ. හරියට කියන්නෙ නෑ.”“හරි වැඩක්නෙ. ඉතින් අත්‍යාවශ්‍ය වැඩකටවත් යන්න බැරිද?”“බෑ මාවත් එක්ක යන්න ඕනෑ.”“හරි නාන්න යනකොටත් එන්නම්. දොර ළඟ ඉන්නම් ඇය සිනා සෙමින් අතට ගසා තරයේ අල්ලා ගත්තා ය.“මේක ඉන්දියාවේ දැනටත් ටෙලිකාස්ට් වෙන ඉහළ ආදායම් වාර්තා තියපු නාට්‍යයක්. මේ ආටිස්ලා ඇවිදින් ඉන්නෙ පූර්ණිමා සිංගෙ කැරැක්ටර් එක ගන්නයි”“එයාල දැනටත් හොඳ ඩ‍්‍රාමා කරන අයනෙ...”“කොල්ලගෙ චරිතය අනිවාර්යයෙන් ම කරන්ට තියෙන්නෙ මට. බැරිවෙලාවත් වෙන කෙල්ලෙක් ආවොත් ඕන් මට කරන්ට දෙයක් නෑ.”“හානේ... ඉතින් මට මොකද කරන්න කියන්නෙ.”“පූර්ණිමා ඒ ඒ අවස්ථාවල සිනාසෙන හැටි. හඬන හැටි ඔයා බලා ගන්ට ඕනෑ.”ඇය ඕනෑ කමින් අවවාද වලට සවන් දුන්නා ය. එම අභියෝගය ජය නොගත හොත් වෙන කෙල්ලෙක් අනුප්ගේ පෙම්වතිය වනු ඇත.“අනේ අනුප්”“අනේ අනුප් කියල හරියන්නෙ නෑ. හෙට තමයි කට්ටිය තෝරන්නෙ ඔයා ගෙදරට ගිහින් තනියම රියසල් එකක් දාලා පුරුදු වෙන්න.”“මම ඔයාලගෙ ගෙදරට එන්නද?”“එපා රත්තරනේ අපේ ගේ දැක්කොත් ඔයා මාව අතහරී.”“මගෙ බෝඩිමට ඔයාව එක්ක යන්නත් බෑ. එහෙනම් අපි මුහුදු වෙරළට ගිහින් පුරුදු වෙමු.”ඔහු කළ යෝජනාව මැනවැයි ඇයට සිතුණි.ලබන සතියට..</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>17</day>
    </date>
    <link>http://www.silumina.lk/2008/02/17/_art.asp?fn=av0802176</link>
    <topic>ලක්මවට කීර්තිය ගෙනෙන ඇතුගල්පුර සුපිරි ධාවකයා</topic>
    <author>ඉඳුනිල් වීරරත්න</author>
    <content>ගීතා නව මඟකහොලිවුඩ් පුරයේ වැඩ වර්ජනයක්ඈත් වුණත් අප කෙතරම් සමීප ද?‘ගැහැනු ළමයිනේ’ ප‍්‍රථම ගීත රචකයා වෙතබාහිර පෙනුමෙන් මාව මනින්න එපාමීට පස්සේ මේ වගේ වැඩ කරනවද කියන්න ?ලක්මවට කීර්තිය ගෙනෙන ඇතුගල්පුර සුපිරි ධාවකයා85 වැනි විය සමරන ස්ටැන්ලි මාස්ටර්අවුරුදු ගාණක් බලා හිටපු මගේ හීනයක් පහුගිය කාලෙ සැබෑ වුණා - අයිරින් ද අල්විස්සායිෆ් - කරීනා විවාහ මංගල්‍යයක් පවත්වලා?ශ‍්‍රීමත් ගේ ‘අරුමැසි කටහඬ’ දොරට වැඩුම අදඑක් දින පිටියේ යළි අංක එකවයස අවුරුදු හයේදී පමණ එක්තරා කොලු ගැටයකුට අපූරු චිත‍්‍රපටයක් නැරඹීමට අවස්ථාව ලැබුණේය.එහි කතා නායකයා ගේ වැඩිමහල් සොහොයුරා මෝටර් සයිකල් ධාවන ශූරයකු විය. ඔහුගේ බලාපොරොත්තුව වී තිබුණේ එම වසරේ පැවැත්වෙන තරගවලින් ජයග‍්‍රහණය කර ශූරතාව හිමිකර ගැනීමයි. එහෙත් නොසිතූ මොහොතක සිදුවන අනතුරක් නිසාවෙන් මේ ධාවන ශූරයා මිය ගියේය. මෙයින් බාල සොහොයුරා බලවත් ශෝකයටත් කම්පනයටත් පත් විය. එක්තරා දිනකදී ඔහු තම මියගිය සොහොයුරාගේ කාමරයට අහම්බෙන් මෙන් ගිය විටදී තම සොහොයුරා ධාවන තරගයට සූදානම් කර තිබූ මෝටර් සයිකලය දකී. මෙහිදී සොහොයුරාගේ බලාපොරොත්තුව එය බිඳී ගිය ආකාරය සිහිවුණු විට, දැඩි අධිෂ්ඨානයකින් ඔහුගේ සිත පිරී යයි.ඒ තමා කෙසේ හෝ මිය ගිය සොහොයුරාගේ බලාපොරොත්තුව ඉටු කරනවා යනුය. ඒ සඳහා අසීමිතව දුක් විඳිමින්, කැපවෙමින් අවසානයේ ඔහු ජයග‍්‍රහණය කරයි.මේ චිත‍්‍රපටය දුටු සැනින් ඔහුගේ සිතට බලාපොරොත්තුවේ සහන් එළිය වැටිණි. මමත් කවදා හෝ ධාවන ශූරයෙක් වෙමි. ඔහු අධිෂ්ඨාන කර ගත්තේ එබැවිනි.සිය අධිෂ්ඨානය ඔස්සේ යන්නට, සාර්ථකත්වය කරා යන්නට ජීවිතයම පරදුවට තැබීමට වුවද ඔහු සූදානම් විය.තරග වදින මෝටර් රථයසැබැවින්ම ඔහු අද අති විශිෂ්ට ධාවන ශූරයකු බවට පත්වී හමාරය. ඒ තුළින් ලක් මවගේ නාමය ජාත්‍යන්තරයට ගෙන ගොස් හමාරය.ඔහු අන් කිසිවකු නොව ඇතුගල්පුරයෙන් බිහිවුණු අති විශිෂ්ට ධාවන ශුරයකු වන ඩිලන්ත රංජුල බණ්ඩාර මාලගමුව නම් වෙයි.අපි අහමු. මේ දිරිය මිනිසාගේ කතාව. එය හෙට දිනයේ ලක්මවට කීර්තිය අත්කර දෙන්නට තම සිත ගත වෙහෙසවන සැමටම ආදර්ශයක්ම වනු ඇත.මේ මොහොත වන විටත්, මැලේසියාව, ජපානය, ඉන්දුනීසියාව, චීනය ඇතුළු රටවල් 7 ක පැවැත්වෙන තරග 41 ක් සඳහා දිවයිනෙන් බැහැරව ගොස් සිටින ඔහු තම ගමන් මඟ පිළිබඳව කළ විවරණයයි මේ.චිත‍්‍රපටයේ කතාවෙන්ම පටන් ගනිමු."මම මුලින්ම පාසල් ගියේ කුරුණෑගල ශාන්ත ආනා විදුහලට. ඒත් 2 වසරේ සිට සාමාන්‍ය පෙළ දක්වා ගියේ මහනුවර ති‍්‍රත්ව විද්‍යාලයට.මගේ අප්පච්චි පි‍්‍රන්ස් අයිවෝ මාලගමුව. හිරියාල ආසනයේ හිටපු ශී‍්‍රලනිප සංවිධායකවරයා. ඒ වගේම ප‍්‍රාදේශීය සභාවේ හිටියා. දැන් ඔහු ජීවතුන් අතර නැහැ.අම්මා ශී‍්‍රමති පුෂ්පා දේවි. දැන් වයස 66 ක්. මට ඉන්නේ අක්ක (උපුලාංගනී) නංගී (නිලුක්ෂි) පමණයි. මට මතක තියෙන කාලෙ ඉඳලම අපේ ගෙදර වාහන තිබුණා. වයස අවුරුදු 7 - 8 විතර කාලෙ මෝටර් සයිකල් පදින්න, කාර් එළවන්න පුළුවන්.මාව මේ තත්ත්වයට ගේන්න මුල් වුණු චිත‍්‍රපටය''Silver Dream Racer' බැලුවෙ ඔය වයසෙදි. ඒක බැලූ වෙලාවෙ ඉඳලා මගේ හිතේ වැඩ කළේ මමත් කවදා හරි රේස් පැදල චැම්පියන් කෙනෙක් වෙනවා කියල විතරයි.ඒ සඳහා ඕනම දුකක් ඕනම කැප කිරීමක් කරන්න මගේ හිත සූදානම් වෙලා තිබුණා. අම්මගේ පුංචි මාමා තමයි අප්පච්චිට හොරෙන් මට මෝටර් සයිකල් පදින්න පුරුදු කළේ.බිරිය මිදෝරි, දියණියන් දෙදෙනා මයුමී සහ මිකා සමඟඉස්සෙල්ලාම තරගයකට ඉදිරිපත් වුණේ.මට වයස අවුරුදු 16 දී. කුරුණෑගල හිටිය සිරිපාල වෙඩිසිංහ මහතා ඒ සඳහා ගොඩක් උදව් කළා. එයා අප්පච්චිගෙ හිතවතෙක්. ඔහු මට රේස් පැදීමට කියල දුන්න. 1980 කටුකුරුන්දේ තමයි රේස් තිබුණේ. ඒ වෙනකොට මම ළඟ තිබුණා සී. බී. 50 මෝටර් සයිකලය. මම පවුලේ එකම පිරිමි දරුවා නිසා කවුරුත් මට ආදරෙයි. ඕ ලෙවල් පාස් වුණාට පස්සෙ අප්පච්චිගේ අම්මා තමයි මට මේ බයික් එක අරගෙන දුන්නේ.කොහොම හරි එදා රේස් එකට, එවකට ලංකාවේ නම් දරාපු රාජා පෙරේරා, නිහාල් පෙරේරා, උපාලි දසනායක කියන ප‍්‍රවීණයෝ එක්ක මමත් තරග කළා.එහි ආධුනික තරගයෙන් පළමුවැනියා වෙන්න මට පුළුවන් වුණා.හොරෙන් ගියාට මොකද වැඩේ ගෙදරට ආරංචි වුණා. අප්පච්චිගෙන් බැනුම් ඇහුවත් ඔහු හිත යටින් සතුටු වෙන්න ඇති.ඒත, තත්ත්වය දරුණු වුණේ 2 වැනි රේස් එකේදී උසාවිය ළඟදී ලයිට් කණුවක වැදිලා කකුල කැඩුණාට පස්සෙ. අම්මා අප්පච්චිට කෑ ගහන්න ගත්තා මට රේස් පදින්න දෙන්න එපා. දරුව මරා ගන්නද හදන්නෙ කියලා. ඒ නිසා ගෙදරින් තහංචි වැටුණා.මොන තරම් තහංචි වැටුණත් ඔබ ඉදිරියටම ගියා.ඔව්, මාව නවත්තන්න ගෙදර අයට බැරි වුණා. මෝටර් සයිකල්වලින් රේස් පදින අතරතුර, මගේ හිත ගියා කාර් වලටත්. මම ඉස්සෙල්ලම එලෙව්වෙ ෆෝඩ් ෆි‍්‍රෆෙක්ට් කාරෙක. මට කාර් වලින් රේස් පදින්න ආසාව ඇති වුණාම මම ගියේ චන්ද්‍රා ඩී කොස්තා මහතා ළඟට. ඔහුගේ තිබුණා 350 රේසින් කාර් එකක්. ඒ දවස් වල ලංකාවේ රේස් කාර් තිබුණේ හරිම ටිකයි. කොහොම හරි අනේ අංකල් කියල ඇවිටිලි කරලා රුපියල් 45,000 කට මේ කාර් එක ගත්තා.ඒකෙන් පළමු වැනි රේස් එක පදින කොට ඩලස් මාටින්ග්ටයින්, නිහාල් පෙරේරා වගේ ප‍්‍රවීණයෝ එක්ක තමයි මම තරග කළේ.තරග වැදුණු තවත් මෝටර් රථජාත්‍යන්තරයට ගිය ගමන..ඇත්තටම මට ඕන වුණේ රේස්වලින් පුළුවන් තරම් ඉදිරියට යන්න. ඒ හින්දා ඉන්දියාවට යන්න තීරණය කළා. ඒ 1983 අවුරුද්ද. කුරුණෑගලින් කාර් එක කෝච්චියට පටවා ගෙන තලෙයි මන්නාරමට ගිහින් තමයි ඉන්දියාවට ගියේ.ඒ තමයි මගෙ මුල්ම අන්තර් ජාතික තරගය. තරගය තිබුණෙ 1983 අවුරුද්දෙ. මගේ් කාර් එක හදල තිබුණෙ 1973. අවුරුදු 10 ක් පරණයි. මම තමයි එතන හිටිය ළාබාලම තරගකරුවා. හුඟක් දෙනෙක් මාව විහිළුවකට ගත්ත. හිනා වුණා. පල් කළා. ඒත්, මම හිත අධෛර්යය කර ගත්තෙ නෑ. හොඳ තරගයක් දුන්නා. රේස් එක ඉවර වෙලා ජපන් ජාතිකයෙක් මා ළඟට ආවා. ඇයි මේ පරණ කාර් එකක් පදින්නෙ කියල ඇහුවා. මගේ හිතේ තිබුණෙ ලෝක ශූරයෙක් වෙන්න කියල මම කිව්ව. මගේ පිස්සුවේ තරම ඔහු දැන ගන්න ඇති. මම හිතාගෙන හිටියෙ කොහොම හරි යුරෝපයට යනව කියල. ඒත් ඔහු මට කිව්ව ලෝක ශූරයෙක් වෙන්න ඕන නම් ජපානයට එන්න කියලා.මට පුදුමාකාර ශක්තියක් ඇති වුණා ඒ වචනවලින් පස්සෙ.ඊට පස්සෙ තමයි ජපානයට ගියේ..ඔව්. ඒ වෙනකොට මම ළඟ තිබුණු රෙනෝල්ට් 4 කාර් එක මම විකුණුව. ආනන්ද වෙඩිසිංහගෙ තාත්තා ළඟට මම ගියෙ. ඔහු කිව්ව සල්ලිවලට ගන්න තරම් දැන් ළඟ නෑ. ඒ නිසා කැමති නම් ගන්න කියල රුපියල් දහ දාහක් දුන්නා. මේ බව ගෙදරට දැන ගන්න තියන්න එපා කියල මම ජපානයට යන්න තීරණය කළා.වන්වේ ටිකට් එකට 7,000 යි. මා ළඟ තිබුණු රුපියල් දාහකුත් එක්ක අතේ හාර දාහක් තියාගෙන තමයි මම ජපානෙට ගියේ. එයාපෝට් එකට ගිහින් තමයි කල්පනා කළේ දැන් මම මොකද කරන්නෙ කියලා. මගේ යාළුවෙක් හිටියා ඔසාකා වල නිහාල් කියලා. නිහාල් මට පිහිට වුණා. අපි ඔක්කොම නැවතිලා හිටියෙ ජපන් ගෙදරක.ජපානයේ රේස් වලට යොමු වුණේ.අපි හිටිය ගෙදර නෝනාගේ යාළුවෙක් හිටියා. එයාගෙ දුව තමයි මිදෝරි. දුරකතනයෙන් නිතර කතා කිරීම නිසා මිදෝරියි මමයි යාළුවුණා. මිදෝරිගේ මාමා කෙනෙක් හොන්ඩා කම්පනි එකේ වැඩ කළා. එයා තමයි මට රේසින් ලයිසන් එක අරගෙන දුන්නේ. එහෙම ලයිසන් එකක් ගන්නෙ නැතිව රේස් පදින්න දෙන්නෙ නෑ.ඒ අනුව මම ටොයෝටා කොරොල්ලා කාර් එකෙන් කොරොල්ලා කප් රේස් එකට සහභාගි වුණා. එතැනින් ආරම්භ කරල ක‍්‍රමයෙන් ෆෝමියුලා, ෆෝමියුලා - 3 සහ යන්න තියෙන ඉහළම එක ෆෝමියුලා 3000 එළෙව්වා. 1997 දී ජපන් නොවන ආසියාතිකයෙක් ලබා ගත්තු ඉහළම ජයග‍්‍රහණය ලබා ගත්තා.ඔබ එහිදී මුහුණ දුන් අමතක නොවන සිදුවීම.මගේ ජයග‍්‍රහණයත්, දක්ෂතාත් නිසා ජපානයේ නැෂනල් ටෙලිවිෂනය මගේ වාර්තා චිත‍්‍රපටයක් හැදුවා. මෙහිදී මම මට එදා ඉන්දියාවේදී හමුවුණු ජපන් ජාතිකයා ගැන මතක් කළා. ඔහුගේ නම යෂිහරු මත්සුමොටෝ. මම දැන ගෙන හිටියෙ නැති වුණාට ඔහු ජපානයේ ප‍්‍රසිද්ධ රේසර් කෙනෙක්.මගේ වාර්තා චිත‍්‍රපටයේ අන්තිම කොටස රූගත කරන්න තිබුණෙ ෆූජි සර්කිට් එකේ. ඔවුන් සැලසුම් කරලා යෂුහරු මහතා එතැනට ගෙනැවිත් තිබුණා. අවුරුදු 14 කට පස්සෙ අපි එකිනෙකා හමුවුණා. අපි දෙන්නටම ඇඬුණා. ඒ සතුටට. දැන් අපි හොඳම මිත‍්‍රයෝ.ඔබ ලබාගත් ජයග‍්‍රහණ?මේ දක්වා ලබා ගෙන ඇති ජයග‍්‍රහණ 130 කටත් වැඩියි. ඒ අතර ජාත්‍යන්තර ජයග‍්‍රහණ 30 ක්. ජපානයේ ඉහළම ජයග‍්‍රහණය Group N -1 Championship එක 1995 වසරේදී මම ලබා ගත්තා. 2006 දී මැලේසියා සුපර් කාර් සීරියස් කප් එකක්. 2006 - 07 චැම්පියන් කප් එකත් ගත්තා. මෙය දෙන්නෙ අවුරුද්ද පුරා ගත්ත ජයග‍්‍රහණ අනුව. පළමු වතාවට මට එය ලබා ගන්න පුළුවන් වුණා.මෙය ජීවිතයත් මරණයත් අතර කී‍්‍රඩාවක්.කාර් රේස් වලට වඩා මෝටර් සයිකල් රේස්වලදී වෙන අනතුරු භයානකයි. කාර් වල ආරක්ෂාව වැඩියි. පැයට කිලෝමීටර් 300 ක විතර වේගයෙන් ගිහින් හැප්පිලා තියෙනවා.කොහොම හරි මැරෙන්න ගිහින් බේරුණු අවස්ථා 3 ක් විතර. මෝටර් සයිකල් වලින් අතපය කැඩිල වුණු අනතුරුත් 50ක් 60ක්. ඒත් සුව වුණු ගමන් අයෙත් යන්නෙ රේස් පිටියට.ඔබ වඩාත් කැමති කාර්වලට ද මෝටර් සයිකල් වලටද?මොන තරම් අනතුරු වුණත් මෝටර් සයිකල් පදින්න තමයි වඩාත් කැමති. තමන්ට ඇඟට තේරෙනවා. විනෝදය වැඩියි.ඔබ ඉදිරියේදී තරග ගණනාවක් සඳහා විදේශ ගත වෙනවා..මකාවෝ, ෂංහයි, ෂූහයි, චීනය, ඩුබායි, මැලේසියා, ජපානය, ඉන්දුනීසියා කියන රටවල රේස් 41 ක් පැවැත්වෙනවා. මෙයින් පැය 24 රේස් කීපයක් ඩුබායි වල පැවැත්වුණා. 2008 වසරේ මැලේසියෙන් සුපර් කප් තරග 10ක්, ඇස්ටින් මාටින් කප් තරග 13 ක්, ඒෂියන් ජී. ටී. චැම්පියන් ෂිප් තරග 10 ක්, පැය 24 රේස් 3 ක් මීට ඇතුළත්.මේ තරග මෙවර Speed Sri Lanka කියන නමිනුයි මම තරග වදින්නෙ.ඔබේ පෞද්ගලික තොරතුැ ටිකක්...මගේ බිරිඳ මිදෝරි. ඇය ජපන් ජාතික කෙනෙක්. ලොකු දූ මයුමි. දැන් උසස් පෙළ අවසන් කරලා. ඇය මෝටර් සයිකල් රේස්, කාර් රේස් දෙකම කරනවා. පොඩි දූ මිකා දැන් සාමාන්‍ය විභාගයට පෙනී සිටිනවා. මගේ අක්කගේ පුතා වත්සල ඕස්ටේ‍්‍රලියාවේ ඉන්නේ. දැනටත් එහෙ ගෝ කාට් තරග වදිනවා. ඉදිරියේ දී ඔහු මේ ක්ෂේත‍්‍රයට ඒවි.මම ජපානයේ ඉන්න විට Shinnyo - en පන්සලට නිතරම ගියා. ඔවුන් අදහන්නෙ මහා පරිනිර්වාන සූත‍්‍රය. මමත් බෞද්ධයෙක් විදිහට ධර්මානුකූල ජීවිතයක් ගත කරනවා. හරක් මස් වලින්, සිගරට් මත්පැන් වලින් සම්පූර්ණයෙන් වැලකිලා ඉන්නෙ.මේ ක්ෂේත‍්‍රයට එන ආධුනිකයන්ට යමක් කිව්වොත්?වේගයෙන් එළවන්න පුළුවන් වුණු පමණින්ම හොඳ රයිඩර් කෙනෙක් වෙන්න බෑ. ඒ සඳහා ශරීර යෝග්‍යතාව තියෙන්න ඕන. මානසික ශක්තිය තියෙන්න ඕන. බුද්ධිමත් බව, ක්ෂණික නිවැරැදි තීරණ ගැනීමේ හැකියාව සමග හොඳ දර්ශනයක් තියෙන්න ඕන. විශේෂයෙන් නිහතමානී වෙන්න ඕන. කරන වැඩේ උනන්දුවෙන් කරන්න ඕන. ඒ වගේම තමන්ට මේ සඳහා උදව් කරන අයට හරියට සලකන්න ඕන. එතකොට ජයග‍්‍රහණ ලබාගෙන ඉහළට යන්න පුළුවන්.ඒත්, ලොකුම දේ තමයි ඉහළට ගියාට පස්සෙ රැඳිලා ඉන්න එක.ඔබ මේතාක් දුර එන්න අපමණ දුක් විඳින්න ඇති.දැන් මම ඉහළම තත්ත්වයට ඇවිත් ඉවරයි. මට තියෙන්නෙ සූට් එක ඇඳගෙන හෙල්මට් එක දාගෙන එලවන්න විතරයි. ඒත් මම තවමත් රේස් එකට පෙර මගේ කාර් එක වටේ ගිහින් සියල්ල නිවැරැදිද කියල චෙක් කරනවා. හැබැයි මිකෑනික්ලා ට හොරෙන්.මේ තත්ත්වයට එන්න මම මොන තරම් කැප කිරීම් කළාද.? ජපානයට ගිය මුල් දවස්වල ඉන්න තැනක් නැතිව වෑන් එකක නිදා ගත්තෙ. කන්න සල්ලි නැති නිසා එක වේලයි කෑවෙ. දැන් මතක් වෙත්දි හරිම පුදුමයි. මට ඒ හැම දෙයක්ම දරාගන්න පුළුවන් වුණු එක ගැන.අද දියුණු වෙලා ඉන්න තැනකට ඇවිත් ඉන්න ගොඩක් දෙනෙක් කියන්නෙ ගොඩක් දුක්වින්දා කියලනෙ. මට එහෙම හිතෙන්නෙ නෑ. මට ඒ දේවල් දුකක් කියල දැනෙන්නෙ නෑ.දුකක් ආව හැම වෙලාවෙම මම බලන්නෙ මට වඩා ඉහළ කෙනා දිහා නොවෙයි. පහළ කෙනා දිහා. එතකොට මට දැනෙනවා එයාට වඩා මට තියෙනවා නේද කියලා. එතකොට හිතෙනවා මම කොච්චර වාසනාවන්තද කියලා.ඔබ අපේ පුංචි ශී‍්‍ර ලංකාවට ආඩම්බරයක්.මම මගේ මවු රටට පණ වගේ ආදරෙයි. මම හැම රේස් එකක්ම යන්නෙ මගේ කාර් එකේ 'Visit Sri Lanka' ගහගෙන. ඒ තුළින් මම බලන්නෙ මගේ රටට ප‍්‍රසිද්ධියක් ගෞරවයක් ලබා දෙන්න. මේ හැම ජයග‍්‍රහණයක්ම මගේ පෞද්ගලික ජයග‍්‍රහණයක් වගේම රටේම ජයග‍්‍රහණයක් ලෙසයි මම දකින්නෙ.ඒත්, තවමත් අපි වගේ අයගේ හැකියාවන්ට රාජ්‍ය අංශයෙන් නිසි ඇගයීමක් ලැබිල නැති එක ගැන කනගාටුයි. මාධ්‍යවේදීන්ගෙන් සහ ජනතාවගෙන් ලැබෙන ප‍්‍රශංසාව සහයෝගය හෙට දිනයේදීත් තරග දිනන්න ශක්තියක්.ඔබ තව වසර ගණනාවක් යනතුරා අපිට ධාවන පථයේදී දකින්නට ලැබේවි.දැන් මට වයස 44 යි. වෙනත් කී‍්‍රඩාවක නම් මේ වන විට කී‍්‍රඩකයා විශ‍්‍රාම යනවා. ඒත්, මේ කී‍්‍රඩාවේ එහෙම නෙමෙයි. තවම මගේ ශාරීරික යෝග්‍යතාව, මානසික ශක්තිය හොඳින් තියෙනවා. තව වසර 10 ක්වත් මේ විදිහට තරග වැදිලා ශී‍්‍ර ලංකා නාමය ඉදිරියෙන් තබන්නයි මගේ බලාපොරොත්තුව."හැම ආපදාවක්ම, හැම පරාජයක්ම, හැම හෘදය වේදනාවක්ම වඩා යහපතක් අත්පත් කර දෙන ප‍්‍රතිමූර්තියක බීජයක් අප කරා ගෙන එන බව මුළු ලොවටම පසක් කළ මේ සුපිරි ධාවකයාගේ සිහින සැබෑ වේවායි පතමු.ඉඳුනිල් වීරරත්නඡායාරූප -බර්නාඩ් පෙරේරා</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>17</day>
    </date>
    <link>http://www.silumina.lk/2008/02/17/_art.asp?fn=av0802177</link>
    <topic>85 වැනි විය සමරන ස්ටැන්ලි මාස්ටර්</topic>
    <author>රූපාන්ති බුලත්සිංහල</author>
    <content>ගීතා නව මඟකහොලිවුඩ් පුරයේ වැඩ වර්ජනයක්ඈත් වුණත් අප කෙතරම් සමීප ද?‘ගැහැනු ළමයිනේ’ ප‍්‍රථම ගීත රචකයා වෙතබාහිර පෙනුමෙන් මාව මනින්න එපාමීට පස්සේ මේ වගේ වැඩ කරනවද කියන්න ?ලක්මවට කීර්තිය ගෙනෙන ඇතුගල්පුර සුපිරි ධාවකයා85 වැනි විය සමරන ස්ටැන්ලි මාස්ටර්අවුරුදු ගාණක් බලා හිටපු මගේ හීනයක් පහුගිය කාලෙ සැබෑ වුණා - අයිරින් ද අල්විස්සායිෆ් - කරීනා විවාහ මංගල්‍යයක් පවත්වලා?ශ‍්‍රීමත් ගේ ‘අරුමැසි කටහඬ’ දොරට වැඩුම අදඑක් දින පිටියේ යළි අංක එකවියපත් වුවද ඔවුන්ගේ ගී නිර්මාණ අදටත් මිහිරිය. කන්කළුය. පැරැණි ගී රස හඳුනන්නන්ගේ විජිතයේ ඔවුහු වීරයෝය. එවන් අසීමිත ජනතා ආදරය දිනූ සංගීතවේදියෙකි ජී.එච්. ස්ටැන්ලි මාස්ටර්. 1924 පෙබරවාරි 21 වැනි දින උපන් ස්ටැන්ලි මාස්ටර් ජීවිතයේ අසූපස්වැනි සැතපුම් කණුව කරා පැමිණ හිඳී."මම පුංචි කාලෙ ඉඳලා සංගීතෙට හරිම ආසයි. පාසල් කාලෙදිම තමයි වේදිකාවට යොමු වුණේ. ජී.එච්. ලෝරන්ස් අප්පුහාමි මගෙ තාත්තා, ජී.එච්. පොඩි අප්පුහාමි මගේ බාප්පා, ඇලන් රත්නායක මගේ මාමා, මේ හැම කෙනෙක්ම මගේ ඉදිරි ගමනට උදව් කළා.පවුලෙන් ලැබුණු ආභාෂය නිසා මාත් කලාව පැත්තට යොමුවුණා. මා මුලින්ම ටවර්හෝල් නාට්‍යයක රඟපෑවේ 1929 මැයි මාසෙ 29 වැනිදා. පුංචි කාලෙ රඟපෑවේ කුමාර චරිත. මම මේ හැම චරිතයක්ම ආසාවෙන් රඟපෑවා." ඔහු වයසට ගියද තවමත් දින වකවානු, සිදුවීම් මතකයට නඟා ගැනීමට අපහසුවක් නොපෙන්වයි."ඒ කාලෙ අපි හැමෝම හැමදෙයක්ම කළේ සහයෝගයෙන්. ලක්ෂ්මී බායි, ඇනී, බොතේජු, සුසිලා ජයසිංහ, එච්.ඩබ්ලිව්. රූපසිංහ මාස්ටර්, බී.එච්. ද සිල්වා, ඒ.ඩී.ඒ. ලෝරන්ස් පෙරේරා, කේ. ලයනල් පෙරේරා. හැමදෙනාම ටවර්හෝල් නාට්‍ය වෙනුවෙන් සිය කාලය, හැකියාව කැපකළා."අගමැතිතුමාට නාට්‍ය පිටපත පිළිගන්වමින්වර්තමානයේ නෘත්‍ය ගීතවලට ජනතාව ආසා කළත්, ඒවා ප‍්‍රචලිත කිරීමට පෙරමුණ ගැනීමට කෙනෙක් නොමැතිවීම කනගාටුවට කරුණක්. ඇත්තටම ජනතාව මේ ගීත රසාස්වාදයට කැමැත්තක් දක්වනවා. ඒත් පැරැණි නාට්‍ය ගී දැන් ඇහෙන්නේ ඉඳලා හිටලා.මේවා ඉදිරියට ගෙනයාමට කවුරුවත් නැහැ. ටවර් හෝල් පදනමෙන් වුණත් මීට වඩා විශාල වැඩ කොටසක් විය යුතුයි. අලුත් දේවල් ඕනෙ තමයි, ඒත් අපේ පැරැණි දේවල් රැකගැනීමට අපි උනන්දු වෙන්න ඕනෙ. ඒවා තමයි අපි රැකගත යුතු වස්තූන්."ඔහු තමන්ගේ දස්කමින්, විශාල සේවයක් ටවර්හෝල් එකට කළ නමුත්, ඔවුන්ට නිසි ඇගයීමක් නොලැබුණු බවයි ස්ටැන්ලි මාස්ටර්ගේ අදහස."මම මේ කියන්නේ ගොඩක් හිතේ අමාරුවෙන්. පේ‍්‍රමදාස මහත්තයා ටවර්හෝල් කලාකරුවො එකතු කරලා විශාල සේවයක් කළා. එදා එකතු කරගන්න ලැබුණේ විසිහත්දෙනයි. ඒත් අපේ ගීත රැකගන්න ඒක විශාල සහායක් වුණා. මම අවුරුදු අසූවක්ම ටවර්හෝල් එකට සේවයක් කළා. ඒත් දැන් ඒ වගේ පෙරමුණ අරන් ඉදිරියට කටයුතු කරන්න කවුරුත් නැහැ."විවාහ වූ දාදිනූ සම්මානස්ටැන්ලි මාස්ටර් පසුගිය උපන්දිනය සැමරුවේ අගමැති මන්දිරයේය. 'සකුන්තලා' නාට්‍ය නව පිටපතක් මෙදින අගමැති රත්නසිරි වික‍්‍රමනායක මහතාට බාරදෙන ලදී."කොච්චර ඉල්ලීම් කළත් ටවර්හෝල් නාට්‍ය පිළිබඳව මෙතෙක් යොමුව තිබෙන අවධානය මදි. ටවර්හෝල් අධ්‍යක්ෂ ජෙනරාල්වරියව සිටි ඉන්දිකා පී. චන්ද්‍රතිලක මහත්මිය මේ සම්බන්ධයෙන් තරමක් දුරට උත්සාහ කළා."ටවර්හෝල් නාට්‍ය කලාවට නිසි තැනක් ලබාදීම කලාශූරී, කලාභූෂණ, කලා ලංකේෂ්වර සම්මානයෙන් පිදුම්ලද ස්ටැන්ලි මාස්ටර් වැනි නෘත්‍යයට ආදරය කරන්නන්ට දක්වන සැබෑ උපහාරයකි.රූපාන්ති බුලත්සිංහලඡායාරූප - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>17</day>
    </date>
    <link>http://www.silumina.lk/2008/02/17/_art.asp?fn=av08021712</link>
    <topic>අවුරුදු ගාණක් බලා හිටපු මගේ හීනයක් පහුගිය කාලෙ සැබෑ වුණා</topic>
    <author>ඉනෝකා පෙරේරා බණ්ඩාර ඡායාරූප - ගීත් ද මැල්</author>
    <content>ගීතා නව මඟකහොලිවුඩ් පුරයේ වැඩ වර්ජනයක්ඈත් වුණත් අප කෙතරම් සමීප ද?‘ගැහැනු ළමයිනේ’ ප‍්‍රථම ගීත රචකයා වෙතබාහිර පෙනුමෙන් මාව මනින්න එපාමීට පස්සේ මේ වගේ වැඩ කරනවද කියන්න ?ලක්මවට කීර්තිය ගෙනෙන ඇතුගල්පුර සුපිරි ධාවකයා85 වැනි විය සමරන ස්ටැන්ලි මාස්ටර්අවුරුදු ගාණක් බලා හිටපු මගේ හීනයක් පහුගිය කාලෙ සැබෑ වුණා - අයිරින් ද අල්විස්සායිෆ් - කරීනා විවාහ මංගල්‍යයක් පවත්වලා?ශ‍්‍රීමත් ගේ ‘අරුමැසි කටහඬ’ දොරට වැඩුම අදඑක් දින පිටියේ යළි අංක එකඅයිරින් ද අල්විස්ආදරේ ගැන ලියැවිච්ච ගීත ඕන තරම්.මේත් එහෙම එකක්. හැබැයි විශේෂයක් තියෙනවා.‘දෑස පා සිනා කියන රහස තේරුණා පෙම් ලොවක් දෙපාමුලේ මවා දෙමි අද වගේ හෙටත් ඔබේ ළඟින් ඉමි... තුරුණු ජීවිතේ - මී වගේ රසයි මා අලුත් වුණේ - සුදු ඔයා නිසයි..’නෑඹුල් පෙමක මිහිර මොන තරම් අපූරුවට දැනෙනවද... ගයන්නෙ අයිරින් ද අල්විස්.ඔය ගීතයට අයත් පෙම්වතියත් ඈ. 1965 දි ඔය ගී පද ලියූ හේම ශී‍්‍ර ද අල්විස්, එදා ලියූ හැටියටම අදත් පිය හිමි ව ඈ සුරකිනවා. සුළු පටු කාලයකුත් නොවෙයි.අවුරුදු හතළිහක් තිස්සෙම අඩු නැති සෙනෙහසින් ඒ දුක සැපම ඔවුන් වළඳන්නෙ සම - සමෝව.පාණදුර මොරවින්න පාරෙ කෙළවරක පිහිටි කුලී නිවහන... ඇගේ නවාතැන.හෙමි හෙමින් අඩි තබමින් ඈ සාලෙට එනවා. පරෙස්සමට. ඒත් මූණෙ පිරුණු හිනාවෙ, අර දුක්ඛ දෝමනස්සයන් සියල්ල අමතක වෙච්චි හැටියක්.“මට අංශබාගෙ ආවනෙ. දැන් නම් හුඟක් දුරට හොඳයි. හේම තමයි හැම සාත්තුවක්ම කරන්නෙ...”ප‍්‍රවීණ ගුවන් විදුලි වැඩ සටහන් නිෂ්පාදකවරයකුව හා ගීත රචකයකුව ගෙවූ කාර්ය බහුල ජීවිතය අද නැතත් හේ ‘ස්වාමි’ භූමිකාවට පේව ඇති හැටි.ඇගේ රෙදි පෙරෙදි සෝදා පිරිසුදු කොට උයා පිහා ඈ පෝෂණය කරන ඔහු එතෙකින් නොනැවතී ඈ දිරි ගන්වනවා.මොන දේ නැතත් බිඳකුදු වෙනස් නොවූ මධුර හඬ තවමත් එහෙමම කොට මගේ හිත අතීතයට ඇදී නොයාද ...සෙංකඩ ගල නගරේ සඳ රේඛා පැතිරේ සිසිලස නුවර වැවේ සුවඳේ සීතල රැළ රැලි විසිරේ...’මෙතරම් මාධූර්ය ගායනාවක් අද පරපුරට අහන්නවත් නොලැබී ගුවන් විදුලියේම සැඟව යාම මොනතරම් අභාග්‍යක්ද...‘සීත වන විල් පෙතේ පිපුණු පියුමක් වගේ කලා රැජිණි වයයි ස්වර්ණ වීණා... ඒ විතරක්ද, ‘රන්තරු දෑසේ හි සැංගී උදාවේ දෙතොලක හසරැල් මැවී ගියා..’ඇයි, ‘පෙම් හසරැල් පාලා - පාර බලා හිටියා...” මතක් කෙරුවොත් නම් දාහකට අඩු නැති ගීත පෝළිමක්.“අවුරුදු ගාණක් බලා හිටපු මගේ හීනයක් පහුගිය කාලෙ හැබෑ වුණා. මං ගයපු ගීතවලින් අතිශය ජනපි‍්‍රය වූ ගීත 11 ක් තෝරා ගෙන ‘විෂුවල්ස්’ කළා. උෂාන්ත කියල තරුණ පුතෙක්. එයා මගේ ගීත පි‍්‍රය කරන කෙනෙක්.ළඟදීම රූපවාහිනි චැනල්වලට බාර දෙන්නයි ලෑස්තිය. මා ඔබෙ වසුන්දරා, නීල ජලේ යමුනා සමීරේ, හෙල ජාතික පියුම් විලේ, ඉගිලී එන්න ඔයා, මගේ පෙ‍්‍ර්ම දායාදේ, සුපිපෙන මලකින් රොන් රස බී මත්වීලා, සීත වන විල්, රන්තරු, පෙම් හස රැල්, දෑස පා සිනා, සෙංකඩගල කියන ගීත ටික තමයි ඒ.ඈ ගැයූ මේ හැම ගීයක්ම රචනා වුණේ ඔහු අතින්.“මට විතරක් නොවෙයි, මේ රටේ ප‍්‍රවීණ ගායක ගායිකාවෝ හැම කෙනකුටම වගේ හේම ගීත ලියුවා.මැණිකේ ඔබේ සිනාවෙ දියරැල් ගලා ගියාවෙ නාමල් පිපී උදාවේ ආදරෙයි ඔබේ කතාවේ...’“හේම ඔය ගීය ලියුවෙ ඩේසි අක්කයි (රුක්මණී දේවි) නෙවිල් පෙරේරයි වෙනුවෙන්. එදා ඔය ගීය ලියව ගන්න ආව වෙලේ හරි අකරතැබ්බයකුත් වුණා...”“එතකොට අපි හිටියෙ මීගමුවෙ. මේ දෙන්න සිංදුව ලියව ගන්න ආවෙ හදිසියෙ. ඩේසි අක්කව මාත් එක්ක තියලා, නෙවිලුයි හේමයි ගියා සාලි මාස්ටර්ගේ ගෙදර සර්පිනාව අරගෙන එන්න. දැන් මං ලොකු පුතාව කකුලෙ දාලා නිදි කරනවා.ඩේසි අක්කත් අපේ කාමරේ. මං දැක්කා තඩි ගැරඩියෙක් වහලෙන් බහිනවා. මට උන් හිටි තැන් මතක නෑ. දරුවත් අරගෙන කෑ ගහගෙන මං පස්ස දොරෙන් එළියටම පැන්නා. මිනිස්සු ගේ වටේ. කොහොම හරි ගැරඩියා ගිහින් මං ගෙට යනකොට අනේ ඩේසි අක්ක ඉන්නවා පුටුවකට වෙලා.‘උඹ හරි ගෑනි නේද. මාව දාලා එළියටම පැන්නා. මං කොහෙ යන්නද?’අනේ මට එතකොටයි මතක් වුණේ ඉස්සරහ දොරත් වහලා දැම්මෙ ඩේසි අක්ක ආව ආරංචියට සෙනඟ පිරෙයි කියල. ඩේසි අක්ක ඇතුළටම වෙලා ඉඳලා...”රුක්මණි නෙවිල් ඉල්ලීමටත් ඔවුන් වෙත වූ ආදරය නිසාත්, මේ තරම් අපූරුවට ගීතය රචනා වුණා කියලයි හේම ශී‍්‍ර කියන්නෙ.“හේමා සල්ලි ගත්තෙ නෑ ගීතය වෙනුවෙන්. දවස් දෙක තුනකට පස්සෙ ගේ අස් කරන කොටයි දැක්කෙ අනේ අපේ රේඩියෝ එක යට ඩේසි අක්ක රු.400 ක් තියල ගිහින්...”රුක්මණී දේවිය ගැන අදත් ඔවුන්ට ඇත්තෙ ආදරණීය මතකයක්.“අපි ගුවන් විදුලියෙ වැඩ කරන අය කියලා, ගීතයකදී අපේ නම වත් කියන්න දුන්නැති කාලයක් තිබුණා. රු.25 යි ගීතයකට ලැබුණෙ. කරුණාරත්න අබේසේකර සූරින් නිසා තමයි මං ගීත රචනාවට පෙළැඹුණේ. ”ඒ උත්සාහය කෙතරම් සාර්ථක වී ද යත් ගීත රචනා වලදී ඔහු බස හැසිරූ අපූරුවට සාක්ෂි ඕනෙ තරම්.‘ශී‍්‍රනි විභූෂිත ලංකා බැබළේ - සිංහ ධජය සෙවණේ, ශී‍්‍රනි බරිත ස්වර්ණ භූමියයි, මාගේ මේ රට - මාගෙ මේ රට වාසනා,, (ලතා වල්පොළ), දේශයෙන් දේශේ බලා ඉගිලිලා යන්නෙපා (රූපා ඉන්දුමති), දුනුකෙයියා මලක් වගේ (සුජාතා), මධු සඳෙන් තවත් සුපුන් සඳක් (මිල්ටන් පෙරේරා), සතුට සැනසුම් සුවේ බලා (ලතා දිසානායක) උගතුන් මැද උගතෙක් වෙන්නයි (චිත‍්‍රා සෝමපාල), මහා විෂ්ණු (මොහිදින් බෙග්) ඔය වගේ ගීත 4000 ක එකතුවක්.ගීත 4000 ක් ලියුවත්, ජීවිතයෙ සැඳෑ සමය ගෙවන්නට තරම් ආර්ථිකය ශක්තිමත් නැතිවීම නම් කනගාටුවට කාරණයක්.“එහෙමත් කෙනෙක් තමයි ගීත රචනාවක අයිතිය වෙනුවෙන් අපිට යමක් කරන්නෙ. ළඟදි දවසක උත්සවයකදි ‘ඉෂාක් මුණ ගැහුණා. මාව ඉස්සරහ තියාගෙන එයාගෙ තාත්තට මං ලියූ ඔක්කොම ගී ටික ගායනා කළා.ඇත්තටම මං වැඩිපුරම සිංදු ලියුවෙත් මොහිදින් බෙග්ට. මගේ ඇස්වලට කඳුළු ආවා. මොනවටත් නෙමේ. ඒ අතීතය මතකෙ තිබුණට. ඉස්සර උදේ 6 වෙනකොට බෙග් මාස්ටර් මාව හොයා ගෙන ගෙදරට එනව. දවල් වුණොත් අල්ල ගන්න බැරි නිසා...”එහෙම අතීතයක් තිබුණත්, ටවර් හෝල් ‘පෙන්ෂන්’ එකට ලියූ දා ලැබුණෙ අපූරු පිළිතුරක්.මේ ලිස්ට් එකට නම දාන්න විදියක් නෑ. ෆුල් වෙලා. කවුරු හරි ‘ආටිස්ට්’ කෙනෙක් මැරෙන කල් ඉන්න වෙනවා...”කවුරු හරි මැරෙනකල් බලා එන්න එක මොන අමනුස්සකමක් දැයි සිතූ අයිරින් - හේම ශී‍්‍ර අදත් හැකි පමණින් වැඩෙහි යෙදෙත්.“මං ගීත රචනා කරනවා, කවුරු හරි ඉල්ලුවොත්. ‘ෂෝස්’ වලට කතා කළොත් අයිරින් යනවා.”ඇගේ හඬට ආදේශකයක් තවම අපට නොඇසුණු තරම්.මං ආසයි නව පරපුරේ කෙනකුට මගේ ගීත දෙන්න. හැබැයි ඉතින්,, මං තෘප්තිමත් වෙන හඬක් වෙන්න ඕනෙ. තවමත් අපේ පරණ හිතවත් ශිල්පීන් මට උදව් කරනව. සිරසෙ පි‍්‍රයන්ත විජේසිංහටත් ස්තුති කරන්න ඕනෙ.මගේ ඇහේ පෙ‍්‍රෂර් එක තියෙද්දියි. ඔපරේෂන් කරල කාචෙ දාලා තියෙන්නෙ. වෛද්‍යවරයකුගෙ නොසැලකිල්ලෙන් තමයි මට මෙහෙම වුණේ. දැන් ඉතින් ඇහැටත් බෙහෙත් කරන්න වෙලා. මොනවා කරන්නද...”ඈ දුක කියන්නෙත්, ගයන විටදි මෙන් හිනා මුහුණින්.දසුන්, ඔවුන්ගෙ පොඩි පුතු. සදිස විදසුන් හා සතිස සුදසුන් මුණුපුරන්ගේ ආදරය ඔවුන්ට හයියක්.“ඒ දෙන්නත් සංගීතයට දක්ෂයි. සදිස පුතා ගී ලියන්නයි ගයන්නයි හපනා. සතිස ගයන්න හපනා. දසුන් පුතා. වෙළෙඳ දැන්වීම් ආයතනයක කළමනාකරුවෙක්. සුපර් සකුරා සංගීත කණ්ඩායමත් ඔහුගෙ. එයා තමයි අපිව බලා ගන්නෙ..”ඉතින්, දුකයි සතුටයි අතර ජීවිතය දෝලනය වෙනවා.ඔය දෙක අතරෙ බර හැම වෙලාවෙම සතුටට හැරෙනවා නම් තමා හැමෝම කැමති.අයිරින් - හේමා දෙන්නත් බලා ඉන්නෙ එහෙම දවසක් උදා වෙනතුරු.ඉනෝකා පෙරේරා බණ්ඩාර ඡායාරූප - ගීත් ද මැල්</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>17</day>
    </date>
    <link>http://www.silumina.lk/2008/02/17/_art.asp?fn=av0802178</link>
    <topic>සායිෆ් - කරීනා විවාහ මංගල්‍යයක් පවත්වලා?</topic>
    <author>සුජීව තේවහෙට්ටිගේ</author>
    <content>ගීතා නව මඟකහොලිවුඩ් පුරයේ වැඩ වර්ජනයක්ඈත් වුණත් අප කෙතරම් සමීප ද?‘ගැහැනු ළමයිනේ’ ප‍්‍රථම ගීත රචකයා වෙතබාහිර පෙනුමෙන් මාව මනින්න එපාමීට පස්සේ මේ වගේ වැඩ කරනවද කියන්න ?ලක්මවට කීර්තිය ගෙනෙන ඇතුගල්පුර සුපිරි ධාවකයා85 වැනි විය සමරන ස්ටැන්ලි මාස්ටර්අවුරුදු ගාණක් බලා හිටපු මගේ හීනයක් පහුගිය කාලෙ සැබෑ වුණා - අයිරින් ද අල්විස්සායිෆ් - කරීනා විවාහ මංගල්‍යයක් පවත්වලා?ශ‍්‍රීමත් ගේ ‘අරුමැසි කටහඬ’ දොරට වැඩුම අදඑක් දින පිටියේ යළි අංක එක‘අපි දෙන්නා අතරෙ ඔය කියන තරම් ළඟ සම්බන්ධකමක් නැහැ. අපි කවදත් යාළුවො වගේ තමයි ආශ‍්‍රය කළේ. අපි ආශ‍්‍රය කරන්නෙ පෙම්වතුන් විදිහට නෙමෙයි. ඒ නිසා අපි විවාහ වෙන්න යනවාය කියන කතාව අමූලික බොරුවක්. අනේ හැබෑටම කවුද මන්දා මේ කටකතා පතුරුවන්නේ.’බොලිවුඩ්පුරයෙන් මේ වගේ කතා ඇහෙන්නට පටන්ගත්තේ අද ඊයේ පටන් නොවෙයි. වසර ගණනාවක් තිස්සේ මේ කතාව තවමත් ඇහෙනවා. කවුද මේවා කියන්නෙ? වෙන කවුරුවත් නොවෙයි. බොලිවුඩ් නළු නිළියන්ම තමයි මේවා නිතරම කියන්නේ. ඔවුනොවුන් අතර ඇතිවන පෙම් සබඳතා පිටතට හෙළිවුණ ගමන්ම තමයි, මේ ‘වට්ටෝරු කතාව‘ දිග හැරෙන්නේ.නමුත් ටික කාලයක් ගතවෙද්දි ඇත්ත නැත්ත යසට මතුවෙලා පෙනෙනවා. බොලිවුඩ්පුරයේ දඟකාරයෙක් හැටියට නමක් දිනා සිටින සායිෆ් අලි ඛාන් ද මේ සම්ප‍්‍රදායික ප‍්‍රතික්ෂේප කිරීම්වලට උපන් හපන්කම් ඇති නළුවෙක්. ඔහු සහ කරීනා කපූර් අතර පෙම් සබඳකමක් ඇතිවෙලා යැයි ආරංචි හැම අතින්ම පැතිරී ගිය බව දැන් රහසක් නොවෙයි. ඒත් ඒ ගැන ඔහුවත් කරීනාවත් කිසිවක් කියා සිටියේ නැහැ.සුපුරුදු පරිදි ඒ ආරංචි කටකතා පමණක් යැයි සායිෆ් එක එල්ලේම ප‍්‍රකාශ කළා. කරීනාගේ නම තමන්ගේ අතක ‘පච්චයක්’ ලෙස කොටා ගත්තාටත් පසුව පවා ඔහු කරීනා සමග හාදවී සිටින බව පිළිගන්නට මැළි වුණා.කොහොම වෙතත්, සායිෆ් සහ කරීනාගේ ආදර කතාව පිළිබඳ උණුසුම් ආරංචි තවමත් වරින්වර ලැබෙමින් පවතිනවා. පසුගිය සතියේදී පැතිරී ගිය එවැනි තවත් ආරංචියකින් පැවසුණේ සායිෆ් සහ කරීනා විවාහ ගිවසගත් බවයි.මේ මොහොතේදී ඔවුන් දෙදෙනා වෙනුවෙන් සාක්ෂියට අත්සන් තැබුවේ සායිෆ්ගේ මව, ප‍්‍රවීණ නිළි ශර්මිලා තාගෝර් යැයි ද පැවසෙනවා. සායිෆ් සහ කරීනා විවාහ ගිවිසගත්තේ යැයි ආරංචි පැතිරී යද්දී එක්තරා මාධ්‍යවේදියෙක් සායිෆ්ගෙන් මේ පුවතෙහි ඇත්ත නැත්ත විමසුවා. “ඔය වගේ දෙයක් සිද්ධ වුණේ නැහැ. මම කරීනාව විවාහ කරගත්තාය කියන කතාව අමූලික බොරුවක්. මේ කටකතා නිසා මගේත් කරීනාගේත් පවුල් දෙකේම අය හරිම හිත් අමාරුවකිනුයි කාලය ගත කරන්නේ.” සායිෆ්, මාධ්‍යවේදියාට එහෙම කියා සිටියේ තරමක කෝපයකින්.කරීනාගෙන් ද මේ ගැන අහන්නට මාධ්‍යවේදීන් අමතක කළේ නැහැ. “නෑ. නෑ. මම කා එක්කවත් විවාහ වුණේ නැහැ. තව අවුරුදු පහක් යනතුරු මම විවාහ වෙන්නෙත් නැහැ.” කරීනා ද එලෙස කියා සිටියේ සායිෆ්ගේ ශෛලිය අනුගමනය කරමින්මයි.මේ දෙදෙනාම එහෙම කිව්වත් බොලිවුඩ් සිනමාවේ බොහෝ දෙනෙකු ප‍්‍රකාශ කළේ සායිෆ් සහ කරීනාගේ විවාහ මංගල උත්සවය පවා පවත්වා ඇති බවයි. සායිෆ්ගේ පවුලේ අය සාක්ෂි වශයෙන් අත්සන් තබා ඇතැයිද එම අවස්ථාවට කරීනාගේ පාර්ශවයෙන් කිසිවෙකු සහභාගි වී නැතැයි ද ඔවුන් තවදුරටත් පවසනවා.සායිෆ් සහ කරීනා මේ සිදුවීම එකහෙළා ප‍්‍රතික්ෂේප කළත් ඔවුන් දෙදෙනා ඉඩ ලද හැම අවස්ථාවකදීම මුණ ගැසුණු හැටි පහුගිය දවස්වලදී කාට කාටත් රහසක් වුණේ නැහැ. කරීනා, සායිෆ්ගේ දරුවන් දෙදෙනා සමගද ප‍්‍රසිද්ධියේ ගමන්බිමන් ගිය හැටි අරුමයක් වුණේ නැහැ.මේ දවස්වල හතර අතින්ම ඇහෙන්නේ නොයෙකුත් මාදිලියේ මැර ප‍්‍රහාර ගැනයි. බොලිවුඩ්පුරයත් මේ මැර ප‍්‍රහාරවලින්, ප‍්‍රචණ්ඩ කි‍්‍රයාවලින් හෙල්ලුම් කෑවේ වරක් දෙවරක් නොවෙයි. බොලිවුඩ් සිනමාවේ ‘බිග් බී’ යනුවෙන් කවුරුත් හඳුන්වන අමිතාබ් භච්චන්ටත් මැර ප‍්‍රහාරයකට මුහුණ දෙන්නට සිදුවුණා යැයි පසුගිය සතියේ ඉන්දියාව පුරා ආරංචි පැතිරී ගියා. මේ ප‍්‍රහාරයෙන් අමිතාබ්ට තුවාල සිදු නොවුණත් ජූහු ප‍්‍රදේශයෙහි පිහිටි ඔහුගේ ‘ප‍්‍රතීක්ෂා’ නිවසට අලාභහානි සිදුවිණැයිද ඒ ආරංචියෙන් කියැවුණා.නමුත් දැන් හෙළිවී තිබෙන්නේ එවැනි මැර ප‍්‍රහාරයක් එල්ලවූයේ නැති බවයි. මේ පිළිබඳව සොයා බැලූ මුම්බායි පොලිසිය විශේෂ ප‍්‍රකාශයක් කරමින් කියා සිටියේ අමිතාබ්ගේ නිවසට ප‍්‍රහාරයක් එල්ල වූයේ යැයි පැවැසෙන පුවත කිසියම් පිරිසක් විසින් ගොතන ලද්දක් බවයි.“පෙබරවාරි 03 වැනි ඉරිදා රාති‍්‍රයේ අමිතාබ්ගේ නිවසට ‘මහාරාෂ්ට‍්‍ර නිර්මාන් සේනා’ නම්වූ කණ්ඩායමේ ආධාරකරුවන් පිරිසක් පහර දුන්නායැයි අපට දැනගන්නට ලැබුණා. නමුත් ඒක බොරුවක් බවට ඔප්පු වෙලා තියෙනවා. අමිතාබ්ගේ නිවසේ වීදුරු බිඳිලාය කියලත් සමහරු කියල තිබුණා. නමුත් එහෙම දෙයක් වෙලා නැහැ” යැයි ඉන්දියාවේ ඒකාබද්ධ පොලිස් කොමසාරිස් කේ.එල්. ප‍්‍රසාද් මාධ්‍යවේදීන් අමතමින් ප‍්‍රකාශ කර තිබුණා.කෙසේ වෙතත්, ඉන්දියාවේ ‘සමාජ්වාදී’ පක්ෂයේ නායක අමාර් සිං ගේ රැස්වීමකට මීට පෙර ‘මහාරාෂ්ට‍්‍ර නිර්මාන් සේනා’ කණ්ඩායමේ ආධාරකරුවන් විසින් පහර දෙනු ලැබූ බව රහසක් වුණේ නැහැ. මහාරාෂ්ට‍්‍ර ප‍්‍රාන්තයේ කුලීරථ රියැදුරන්ටත් පදික වෙළඳුන් කිහිප දෙනෙකුටත් මේ කණ්ඩායමේ මැරවරයන් පහරදී තිබෙන බවත් පැවැසෙනවා. ‘සමාජ්වාදී’ නායක අමාර් සිං, අමිතාබ්ගේ සමීපතම හිතවතෙක්. ඒ නිසා තමයි, අමිතාබ්ගේ නිවසට ද ප‍්‍රහාරයක් එල්ලවී ඇතැයි යන ආරංචිය දසඅත පැතිර ගොස් තිබෙන්නේ.මෙය අසත්‍ය පුවතක් වුවත්, මේ වන විට අමිතාබ්ගේ නිවසට පොලිස් ආරක්ෂාව ලබාදීමට පියවර ගෙන තිබෙන බව පොලිස් කොමසාරිස් කේ.එල්. ප‍්‍රසාද් පවසනවා. ඔහු තවදුරටත් පවසන්නේ ‘ප‍්‍රතීක්ෂා’ නිවසට අලාභහානි කළැයි කියන පුවත අමාර් සිං ගේ හුදු සිතුවිල්ලක් පමණක් බවයි. මෙවැනි බොරු ආරංචිවලින් සිදුවන්නේ එක් එක් කණ්ඩායම් අතර වෛරය සහ ක්‍රෝධය ඇවිලීම බවත් ඔහු පවසනවා.මේ අතර පසුගිය පෙබරවාරි 5 වැනිදා අභිෂේක් භච්චන්ගේ 32 වැනි උපන්දින සැමරුම යෙදී තිබුණා. නමුත් ඒ වෙනුවෙන් විශේෂ උත්සවයක් පැවැත්වුණේ නැහැ. භච්චන් පවුලේ අය කලින් තීරණය කර තිබුණේ මේ වෙනුවෙන් පි‍්‍රයසම්භාෂණයක් පවත්වන්නයි.නමුත් උපන්දින සැමරුම අවලංගු කිරීමට කවුරුත් තීරණය කළා. මේ වෙනුවෙන් උපන්දින කේක් එකක් කැපීම පමණක් සිදුවුණා. මේ අවස්ථාවට අභිෂේක් සමග එක්ව සිටියේ ඔහුගේ බිරිඳ, අයිශ්වර්යා, පියා අමිතාබ්, මව ජයා භච්චන් සහ ‘සමාජ්වාදී’ පක්ෂ නායක අමාර් සිං පමණයි. අමිතාබ් තම පුතුගේ උපන්දින සැමරුමට එකතු වුණේ චිත‍්‍රපටයක රූපගත කිරීම් කිහිපයකට සහභාගිවීමෙන් පසුවයි. ඒ වන විට අමිතාබ් උණ රෝගයෙන් පෙළෙමින් සිටි බවත් පැවසෙනවා.සුජීව තේවහෙට්ටිගේ</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>17</day>
    </date>
    <link>http://www.silumina.lk/2008/02/17/_art.asp?fn=av08021711</link>
    <topic>ශ‍්‍රීමත් ගේ ‘අරුමැසි කටහඬ’ දොරට වැඩුම අද</topic>
    <author>හේමාලි</author>
    <content>ගීතා නව මඟකහොලිවුඩ් පුරයේ වැඩ වර්ජනයක්ඈත් වුණත් අප කෙතරම් සමීප ද?‘ගැහැනු ළමයිනේ’ ප‍්‍රථම ගීත රචකයා වෙතබාහිර පෙනුමෙන් මාව මනින්න එපාමීට පස්සේ මේ වගේ වැඩ කරනවද කියන්න ?ලක්මවට කීර්තිය ගෙනෙන ඇතුගල්පුර සුපිරි ධාවකයා85 වැනි විය සමරන ස්ටැන්ලි මාස්ටර්අවුරුදු ගාණක් බලා හිටපු මගේ හීනයක් පහුගිය කාලෙ සැබෑ වුණා - අයිරින් ද අල්විස්සායිෆ් - කරීනා විවාහ මංගල්‍යයක් පවත්වලා?ශ‍්‍රීමත් ගේ ‘අරුමැසි කටහඬ’ දොරට වැඩුම අදඑක් දින පිටියේ යළි අංක එකශ‍්‍රීමත් ඉන්ද්‍රජිත් ලියනගේ අප දන්නේ ගුවන් විදුලි, රූපවාහිනී නිවේදකයකු, පුවත්පත් කලාවේදියකු , ග‍්‍රන්ථ කර්තෘවරයකු, හඬකැවීම් ශිල්පියෙකු වැනි භූමිකා ඔස්සේ යි.ඔහු ගේ සෞන්දර්ය චාරිකාවේ තවත් එක් සුන්දර මොහොතකට අද දින (17) ඔහු එක් වේ. එනම් ඔහු විසින් රචනා කරන ලද නවතම ග‍්‍රන්ථය වන ‘අරුමැසි කට හඬ’ එළිදැක්වීමේ අවස්ථාව ය.පුරා වසර ගණනාවක් විවිධ මාධ්‍යයෙන් හා සමීපව කටයුතු කරමින් ලැබූ අත්දැකීම් සහ ඔහු උගත් දේ මාධ්‍ය ක්‍ෂේත‍්‍රයේ අනාගතය භාරව සිටින නවකයින් සඳහා උපකාරී වන ලෙස ඉදිරිපත් කිරීම කලක පටන් ම ඔහු සිතේ තිබූ බලාපොරොත්තුවකි.මේ එළඹෙන්නේ ඔහු ගේ මාධ්‍ය ජීවිතයේ තවත් එවැනි අවස්ථාවකි.ශ‍්‍රීමත් විසින් රචනා කරන ලද ‘අරුමැසි කටහඬ’ ග‍්‍රන්ථය අද දින (17) සවස 6.00 ට කොළඹ හැව්ලොක් ටවුමේ ලුම්බිණි රඟහලේ දී දොරට වඩී.ඒ සමඟ ම කට හඬ මාධ්‍ය කේන්ද්‍රය යටතේ පුරා මාස 3 ක් නිවේදන කලාව උගත් සිසු සිසුවියන් රැසකට සහතික පත් පිරිනැමීම ද සිදු වේ.මෙම උත්සවයේ ප‍්‍රධාන ආරාධිත අමුත්තන් වශයෙන් අධ්‍යාපන අමාත්‍ය සුසිල් පෙ‍්‍ර්මජයන්ත, ඉදිකිරීම් හා ඉංජිනේරු කටයුතු පිළිබඳ අමාත්‍ය රාජිත සේනාරත්න, සර්වෝදය නායක ඒ. ටී. ආරියරත්න යන මහත්වරු සහභාගි වෙති.නිවේදන වෘත්තියේ ප‍්‍රවීණයන් වන කරුණාරත්න අබේසේකර, ආරියදාස පීරිස්, එච්. එම්. ගුණසේකර, පෙ‍්‍ර්මකීර්ති ද අල්විස්, ලලිත් එස්. මෛතී‍්‍රපාල, සිරිල් රාජපක්ෂ, හඩ්සන් සමරසිංහ, පාලිත පෙරේරා, බර්ටි ගලහිටියාව, නන්දා ජයමාන්න, ගැමුණු විජේසූරිය, නිව්ටන් ගුණරත්න, සුමනා නෙල්ලම්පිටිය ඇතුළු ප‍්‍රවීණ නිවේදක නිවේදිකාවන් පසළොස් දෙනෙකු ගේ වතගොත සහ ඔවුනගෙන් නිවේදන කලාවට සහ මාධ්‍ය ක්‍ෂේත‍්‍රයට සිදු වූ සේවය සම්බන්ධයෙන් කරුණු රැසක් ශ‍්‍රීමත් ගේ ‘අරුමැසි කටහඬ’ ග‍්‍රන්ථයට ඇතුළත් වේ. වර්තමාන මාධ්‍ය ලෝකයේ නිවේදන කලාවේ ප‍්‍රමිතීන් උඩු යටිකුරු කොට මාධ්‍ය වගකීම හෑල්ලුවට ලක් වී ඇති යුගයක එදා මාධ්‍ය හැසිර වූ ප‍්‍රවීණයන් ගැන අධ්‍යයනය කිරීමෙන් ලද හැකි දැනුම් සම්භාරය ශ‍්‍රීමත් ප‍්‍රායෝගිකව දන්නා බැවින් ඒ අවස්ථාව වර්තමාන සහ අනාගත පරපුර වෙනුවෙන් ලබා දීමට ගත් උත්සාහයක් ලෙස ශ‍්‍රීමත් මේ ග‍්‍රන්ථය හඳුන්වයි.’අරුමැසි කටහඬ’ ශ‍්‍රීමත් විසින් රචනා කරන ලද හත්වැනි ග‍්‍රන්ථය වන අතර මීට ප‍්‍රථම මුහුණට මුහුණ, පීලිපනින නහර වැල්, සුනාමි සාපය, පන්හිඳක සංහිඳ, රත්තරං අම්මා, පැටිකිරිය වැනි ග‍්‍රන්ථ රචනා කර ඇත.’අරුමැසි කටහඬ’ ග‍්‍රන්ථය එළිදැක්වීමේ උලෙළින් පසු එඩ්වඩ් ජයකොඩි, දයාරත්න රණතුංග, සනත් නන්දසිරි, මල්කාන්ති නන්දසිරි, වික්ටර් රත්නායක වැනි ප‍්‍රවීණ ජනප‍්‍රිය ගායක ගායිකාවන් රැසක් ගී ගයන සංගීත ප‍්‍රසංගයක් ද පැවැත්වේ.මේ සඳහා රැජිණ සෙල්වනායගම්, ජයසංඛ රංග පදනම, මිරැන්ඩා හේමලතා, ප‍්‍රදීපා ආරියවංශ නර්තන කණ්ඩායම් රංගනයෙන්එක් වෙති.හේමාලි</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>17</day>
    </date>
    <link>http://www.silumina.lk/2008/02/17/_art.asp?fn=ay0802171</link>
    <topic>දුව බලන්න අමෙරිකාවේ ගියාම කැඩුණු පුටු වියලා දෙන්නේ මමයි</topic>
    <author>සාගරිකා දිසානායක ජයසිංහ</author>
    <content>දුව බලන්න අමෙරිකාවේ ගියාම කැඩුණු පුටු වියලා දෙන්නේ මමයිඑදා මාළු හිටියා අපිත් බලාගෙන හිටියා ඒත් අද අපි මාළු අල්ලනවාදේවි බාලිකා හිටපු විදුහල්පතිනිය කල්‍යාණි ද සොයිසාදකුණු පළාතේ බලපිටියටත්, අහුංගල්ලටත්, බ‍්‍රාහ්මණවත්තටත් අතර පිහිටි ගම්මානය ගොඩගෙදර. මේ ගමේ ජීවත් වුණේ ගමේ යමක් කමක් තියෙන වැදගත් පවුල් කිපයක්. මේ පවුල් කීපයෙන් එකක නවසිය විහිපහේ මැයි මාසේ දහනව වැනිදා පිංවත් කුමාරියක් උපන්නා. ඇගේ මවුපියන් වුණේ කුරුණෑගල සහ ගොඩගෙදර පළාත්වල ඉඩම් හිමි වතු පාලකවරයකු වූ ඇලිසන්ද සොයිසා අබේසිරිවර්ධන සහ ඇනී චාලට් ද ආබෲ විජේසිංහ මේ යුවළට උපන් සිව්වැනි දරුවා. ඈට ඔවුන් නම දුන්නෙ “කල්‍යානි ප‍්‍රියසීලී අබේසිරිවර්ධන” කියලා. කල්‍යානිට වැඩිමල් සහෝදර සහෝදරියො තුන් දෙනයි. බාල සහෝදර සහෝදරියො තුන් දෙනයි. යමක් කමක් තිබුණු උදවිය හින්ද අබේසිරිවර්ධන යුවළට පවුල් බරක් ඒ හැටි දැනුණේ නෑ.ඒ කාලෙ ගෑනු දරුවන්ට උසස් අධ්‍යාපනයක් දෙන සිරිතක් තිබුණේ නෑ. ඒ වුණත් කල්‍යානිටත් අනෙක් සහෝදරියන්ටත් අවශ්‍ය පත පොතේ දැනුමත් ගේ දොර කර්මාන්තත් උගන්වන්න ගෙදරටම ගුරුවරුන් ගෙන්වන්න තරම් මවුපියෝ බුද්ධිමත් වුණා. කල්‍යානිගේ තාත්ත තද නීති කාරයා. ඒ වුනාට දරුවන්ට ඉතා ආදරෙයි. කල්‍යානි පළමුවරට පාසලකට ගියේ ගොඩගෙදර ගමේ ප‍්‍රාථමික පාසලට. පාසලේ ගුරුවරුන් ගමේ වැඩි දෙනා වගේම ඔවුන්ගේ නෑදෑයෝ. ඒ නිසා කල්‍යානිලාට සැලකිලි වැඩියි. පන්තියට ගියාම නිදිමතයි කිව්වොත් කල්‍යානිව වඩාගෙන ගෙදර ගෙනියන්න සේවකයො සැදී පැහැදී සිටියා. පුංචිම කාලෙ ඉගෙනීම ගැන මවුපියන්ගේ බලකිරීමක්වත්, විශේෂ ආසාවක්වත් කල්‍යානිට තිබුණේ නෑ. අක්කල නංගිල අයියල මල්ලිලා එකතු වෙලා සෙල්ලම් කරන්න තමයි වැඩි කැමැත්ත. ඇතැම් විෂයයන් උගන්වන්න ගුරුවරුන් ගෙදරටත් ආව. දවසක් සිංහල පාඩමට මල්ලි පුංචි කවියක් ලිව්ව.ඉහළින් පැපොල් කොටුවක් තිබෙනා මැදුරපහළින් කුඹුරු යායක් තිබෙනා ගෙදරඅම්මා නැති අපි සදෙනෙක් සිටින වරසිහිවෙනවලු අම්මල ගැන වරින් වර” මේ කවිය කල්‍යානිට අදටත් කට පාඩම්.කොතරම් සේවකයො හිටියත් ගෑනු ළමයි ඉරිදට කුස්සියට ගිහින් ඉවුම් පිහුම් කළ යුතුයි. ගෙදර උදව්වට එන උදවියගෙන් පං පැදුරු වියන්න, පුටු වියන්න, වට්ටි වියන්න, මහන්න, ගොතන්න විතරක් නොවෙයි පොල් අතු වියන්නත් ඔවුන් ඉගෙන ගත්තා.කල්‍යානිගේ දුව දැන් පදිංචි ඇමරිකාවේ. දූ බලන්න එහෙ ගියාම. ඇගේ නිවසෙ පුටුවල වේවැල් කැඩිල තියෙනව දැකල ඒ සේරම පුටු වියල දුන්නෙ කල්‍යානි. ඇමෙරිකාවෙ පුටු වියන උදවිය නෑ. හිටියත් හරි ගණං.කල්‍යානි ඇතුළු සහෝදර සහෝදරියන්ගේ සොඳුරු ළමා ලෝකය හිටි අඩියේම අඳුරු කරමින් ඇගේ ආදරණීය අම්මා හදිසියේම මෙළොව හැර ගියා. දරු පැටවුන් සත්දෙනකු සමඟ තනිවූ පියාට ගමේ ගෙදර වාසය කනගාටුවක්. ඒ වගේම ව්‍යාපාර කටයුතුවලට බාධාවක්. පවුලෙ ලොකු පුතා ෆීලික්ස් ඉපදුණු දා ඔහුගෙ නමින් හැඳින්වූ මරදානෙ ෆීලික්ස් මුද්‍රණාලය ඔවුන්ගේ. තාත්තා දරු පැටව් ටිකත් කැටුව කොළඹ ආවා. මරදානේ ෆීලික්ස් මුද්‍රණාලය අසල නිවෙසක පදිංචි වුණා. ලොකු අයියාත්, අක්කාත් බාල සහෝදර සහෝදරියන් ගේ බර කරට ගත්තෙ දෙමව්පියො දෙන්නෙක් වගේ. කල්‍යානිගෙ ලොකුª අයියා ඈට වඩා වසර 14ක් වැඩිමල්. අක්කා වසර 11ක් වැඩිමල්.කල්‍යානිගේ අම්මා නැති වෙනකොට ඇයට අවුරුදු නවයයි. ඊට වසර කිහිපයකට පමණ පසුව තාත්තාත් හදිසියේම අසනීප වුණා. ඔහුට අංශභාගය වැළඳුණා. ටික කලක් අසනීපයෙන් පෙළුණු පියාත් මෙළොව හැර ගියේ ලොකු අයියාගේ භාරයට මුළු දරු පවුලම පත් කරමින්.පියා ජීවත්ව සිටියදී පටන්ම කල්‍යානිලගෙ පවුලෙ පිළිපැදිය යුතු පිළිවෙත් රැසක් තිබුණා. හැම පෝයටම දරුවන් මෙන්ම නිවසේ සේවකයන් ඇතුළු හැම දෙනාම සිල් සමාදන් වුණා. අනිවාර්යයෙන්ම බණ ඇහුවා.යුද්ධ කාලෙ මිනිස්සුන්ට කන්න නැති වුණා. බජිරි වගේ කෑමත් සලාකෙට ගන්න සිදුවුණා. කල්‍යානිලට ගමේ කුඹුරු වතු පිටි තිබුණු නිසා කෑමෙන් බීමෙන් අගහිඟයක් නෑ.හික්මීම ගෙදරදිත් ඉහළින්ම පිළිපැදිය යුතු වුණා. වැඩිහිටියන් කතාකරන තැනක දරුවන්ට අසා සිටීම හෝ ඊට සහභාගිවීම තහනම්. ගැහැනු දැරිවියන්ට සහෝදරයන් හැර පිටස්තර පිරිමින් හා විවෘතව කතාබහ කිරීම, විහිළු තහළු කිරීම අසොබන කි‍්‍රයාවක් ලෙසයි සැලකුවේ.බොරු කීමට තාත්තා කොතෙක් විරුද්ධද කියතොත් නිවසේ කිසිවෙකුට “ඇත්තමයි” කියා කීමට අවසර නෑ. බැරිවෙලාවත් එසේ කීවොත් “ඇයි දැන් මේ ගෙදර බොරු කියන අයත් ඉන්නවාදැයි” තාත්තා ප‍්‍රශ්න කරනවා. සත්‍යය මතම කි‍්‍රයාකිරීමෙන් මා බොහෝ ගැටලුවලින් පහසුවෙන් ගැලවී තිබෙනවා ඈ ජයග‍්‍රාහී ලෙස පවසනවා.යන්තම් යොවුන්විය ඉක්මවද්දීම දූවරුන් විවාහ කර දීම ඒ කාලෙ සිරිතය. ඒත් තමන්ට තව දුරටත් ඉගෙන ගන්න ඕනෑ බව කල්‍යානි වැඩිහිටියන්ට කීවා. ඇගේ කැමැත්තට ඉඩ ලැබුණෙ පුදුමයකට වගෙයි. අයියා ගෙ උපදෙස් පිට ඇය කොළඹ ආනන්ද විද්‍යාලයට ඇතුළත් වුණා. ආනන්ද විද්‍යාලෙ ඒ වෙනවිට ගැහැනු ළමයි කිහිපදෙනෙකුත් ඉගෙනුම ලැබුවා. කල්‍යානි ඇතුල් වුණේ 11 වැනි ශ්‍රේණියට.ඒ 1946 වසර එවකට ආනන්දෙ විදුහල්පතිවරයා ඒ.බී.පෙරේරා මහත්මයා. ඉතා දක්ෂ ගුරුවරයෙක්. කල්‍යානි තෝරා ගත්තෙ සංස්කෘත පාලි සිංහල ලංකා ඉතිහාසය සහ ඉන්දියා ඉතිහාසය යන විෂයයන්. ඒවා ඒ කාලෙ වැඩි දෙනෙක් තෝරා ගත්තෙ නැති විෂයයන්. ඒත් ඒ විෂයයන් ඉගන ගැනීමේ වටිනාකම අද ඈට වැඩියෙන් දැනෙන්නේ බණ දහම් කියවන විට සංස්කෘත පාලි භාෂාවලින් ලියා ඇති බුද්ධ ධර්මය ඉතා පහසුවෙන් අවබෝධ කරගත හැකි නිසා යැයි ඈ කියනවා.ආනන්ද විද්‍යාලයේ ඉගෙන ගන්න කාලෙ පිරිමි ළමයි ඉදිරියේ විනීතව හැසිරීම නීතියක්. වටපිට බලන්න බෑ. පිටුපස හැරී බලන්නත් බෑ. වැරැදිලාවත් පස්ස බැලුවොත් ගෙදර ආවම අයියලාගෙන් ප‍්‍රශ්න වැලක්. පස්ස බැලීමට හේතු කාරණා විමසල. ගැහැනු ළමයි වැඩිවෙනකොට ආනන්දෙම කොටසක් වෙන් කළා ගැහැනු ළමයින්ට. ඒත් පොදු වැඩවලදි ඔවුන් සිසුන් සමඟ සුහදව කටයුතු කළා.අපොස උසස් පෙළ හෙවත් යුනිවර්සිටි එන්ට‍්‍රන්ස් විභාගෙට ලියලා කල්‍යානි විවේකීව නිවසට වී සිටියා. දවසක් අයියා උදෑසන පත‍්‍රය බලලා සතුටින් කෑ ගැහැව්වා. “මෙන්න නංගී ඔයා වාසිටියට තේරිලා” ඒත් විශ්ව විද්‍යාලෙට යවන්න පවුලේ අය කැමති නෑ. ඒ අවසරේ ගන්න කල්‍යානිට ලොකු සටනක් කරන්න වුණා. කල්‍යානි කොළඹ පිහිටි ලංකා විශ්ව විද්‍යාලයේ කලා පීඨයට ඇතුළත් වුණේ 1948 දී.ඇගේ සමකාලීන මිතුරු මිතුරියන් අතර සිටි ආනන්ද ගුරුගේ, සුජාතා ගුරුගේ, ලක්ෂ්මන් ද මැල්, චන්ද්‍රා රාජපක්ෂ, ස්වර්ණා විජේකෝන්, පියසීලි ගුණසේකර වැන්නවුන් පසු කලෙක රජයේ උසස් නිලතලවලට පත්වුණා. විශ්ව විද්‍යාලෙදි ඇගේ ආචාර්යවරුන් ලෙස මහාචාර්ය එදිරිවීර සරච්චන්ද්‍ර, මහාචාර්ය ගුණපාල මලලසේකර, මහාචාර්ය හෙට්ටිආරච්චි වැනි ගුරුවරුන් කටයුතු කළා.1951 දී කල්‍යානි උපාධිය ලබා විශ්ව විද්‍යාලෙන් පිටවුණා. ගුරුවරියක ලෙස ඇය මුල්ම පත්වීම ලැබුවෙ කළුතර ශුද්ධ වූ පවුලේ කන්‍යාරාමයට. කොළඹ ඉඳල කළුතරට දිනපතාම යන්න බෑ. ඇය පාසලේ කන්‍යාරාමෙ නේවාසිකගාරේ නතර වුණා. කළුතර පාසල් ජීවිතය වසර දෙකකට සීමා කරන්න ඇයට සිදුවුණේ 1953 රජයෙන් කොළඹ අලුතින් බාලිකා පාසලක් අරඹන්නට අදහස් කරන බව ආරංචි වීමත් සමඟයි. නව පාසලට ගුරුවරුන් බඳවා ගැනීමට අයැදුම්පත් කැඳවා තිබුණා. කල්‍යානිත් ඉල්ලුම් පත‍්‍රයක් දැම්මා. අයැදුම් කරුවන් 33 දෙනෙක් සම්මුඛ පරීක්ෂණයට කැඳෙව්වා. තෝරා ගත්තේ හතර දෙනයි. කල්‍යානිත් ඒ අතර හිටියා. එවකට අධ්‍යාපන අධ්‍යක්ෂ ලෙස කටයුතු කළ ටී.ඩී. ජයසූරිය මහත්මයාගෙ අදහසක් අනුව බොරැල්ලේ කාසල් වීදියේ පර්යේෂණ පාසලක් ලෙස කාන්තා පාසලක් ඇරැඹුවා. නව වැනි ශ්‍රේණියේ පටන් විද්‍යා විෂය ධාරාව ඉගැන්වීම සඳහා ඇරැඹුණු එම පාසල නම් කැරුණේ “කාසල් වීදියේ කාන්තා පාසල” නමින්. සිසුවියන් පනස්තුන් දෙනෙකුගෙන් යුතු මේ පාසල ඇරැඹුණේ 1953 ජනවාරි මාසෙ පහළොස්වැනිදා. කාසල් වීදියේ කාන්තා රෝහල සහ කනත්ත අතර පිහිටි කුඩා ඉඩමක තනි ශාලාවක පන්ති කාමර කිහිපයක් වෙන් කොට ඇරැඹුණු මේ පාසලේ ආරම්භක ගුරු මඩුල්ලේ ගුරුවරියන් පස්දෙනා අතර කල්‍යානිත් හිටියා.ආරම්භක විදුහල්පතිනිය විමලා ද සිල්වා උප විදුහල්පතිධූරයේ කටයුතු කළේ කල්‍යානි. මුල් දවස්වල එය විදුහලක් විදිහට හදාගන්නට කල්‍යානි ඇතුළු ගුරුතුමියන්ට විශාල කැපවීමක් කරන්නට සිදුවුණා. ගුරු කාමර, පංති කාමර, පුස්තකාල, විද්‍යාගාර කිසිවක් වෙන්කොට නොතිබුණු පාසලේ පංති කාමර බෙදා අතුගා සුද්ධ පවිත‍්‍ර කරන්නට සිදුවුණෙත් ළමයින්ටයි ගුරුවරුන්ටයි. “මමයි පියන් වැඩේට ගත්තු ළමයයි සිල්වා මැතිනියයි එකතු වෙලා ළමයි එන්න පෙර දා ශාලාව හෝදලා පිස දැමුවා. අපිට ඉඳගන්න, කාර්යාලයට, පුස්තකාලෙට හැම දේටම පුංචි ඉඩක් වෙන්කර ගත්තා. විමලා ද සිල්වා මහත්මියත්, මමත් අනෙක් ගුරුවරුත් මුල් කාලෙ වැඩ කළේ ගේ දොර දෙවැනි තැනට දාලා. පර්යේෂණ පාසලක් ලෙස ඇරැඹූ නිසා ඉතා ඉක්මනින් සාර්ථක ප‍්‍රතිඵල පෙන්වීමට සිදුවුණා.ඉතා ඉක්මනින් සාර්ථක ලෙස රටේ අනෙක් පාසල්වලට වඩා උසස් ප‍්‍රතිඵල පෙන්වූ නිසා අමාත්‍යාංශයේ සහාය අපට ලැබුණා. 1955 දී විමලා ද සිල්වා මහත්මිය උසස් අධ්‍යාපන කටයුතු සඳහා විදෙස්ගත වූ අවස්ථාවේ පාසලේ වැඩබලන විදුහල්පතිනිය ලෙස කටයුතු කරන්නට කල්‍යානිට සිදුවුණා. විමලා ද සිල්වා මහත්මිය උසස්වීමක් ලබා වෙනත් පාසලකට පත්කිරීමෙන් පසුව විදුහල්පතිධුරය බාරගන්නා මෙන් අමාත්‍යාංශය කල්‍යානිගෙන් ඉල්ලා සිටියා. ඒ ඉල්ලීම ඉටු කරන්නට ඇයට සිදුවුණේ මවුපියන්ගෙන්ද විශාල ඉල්ලීමක් ඉදිරිපත්වූ හෙයින්. එතෙක් ශිෂ්‍යාවන්ට ඉතා සමීප ජනපි‍්‍රයතම ගුරුවරියකව සිටි කල්‍යානි 1967 දී විදුහල්පතිධූරයේ වැඩ බාරගත්තා. ඒ වන විට විදුහලේ නම දේවි බාලිකා විද්‍යාලය යනුවෙන් වෙනස්කොට තිබුණා. ගුරු මණ්ඩලයේ මෙන්ම සිසුවියන්ගේ ද නොමඳ සහාය අඛණ්ඩව ලබාගන්නට තරම් ඈ භාග්‍යවත් වුණා.අධ්‍යාපන ඩිප්ලෝමා උසස් විභාගය සඳහා විශ්ව විද්‍යාලයට යන්නට ඇය වෙනුවට සේවය කරන්නට වෙනත් ගුරුවරියක් සිටියේ නෑ. ඒ අඩුව දැරියන්ට නොදැනෙන්න ඈ මුළු සතියේම වැඩ සැලැසුම් කළා. දේශන නොමැති සිකුරාදා දිනවලට පැමිණ පාසලේ සේවය කළා. ආදර්ශ පාසලක් ලෙස ඇරැඹි පාසලේ ප‍්‍රගතිය විදහාපාන විට ඊට අවශ්‍ය පහසුකම් සලසන්නට රජයට සිදුවුණා. ඒ අනුව 1968 දී පාසලට සියවස පුස්තකාලය ලබාගන්නට ඈ සමත් වුණා. අධ්‍යාපන අමාත්‍යාංශයට දිගින් දිගටම කරන ලද ඉල්ලීම් හමුවේ දේවි බාලිකාවට නවීන විද්‍යාගාරයක්, පන්ති කාමර පහසුකම් සහිත නව දෙමහල් ගොඩනැගිලි රජය ඉදිකර දුන්නා. මෙම ගොඩනැගිලි සෑදීමට හෝ වෙනත් කිසිම දෙයකට ශිෂ්‍යාවන්ගෙන් මුදල් අය කළේ නෑ. ගොඩනැගිලි සංවර්ධන අරමුදල් ඇගේ පාලන කාලයේදී ඇති නොකරන්නට ඈ වගබලා ගත්තා.1958 දී කල්‍යානි විවාහ දිවියට ඇතුළත් වුණා. එය යෝජිත විවාහයක් වුවත් ඔවුන් දෙදෙනා පවුලේ ඥාතින්. ඔහු අම්බලන්ගොඩ අකුරල. වෘත්තියෙන් දන්ත වෛද්‍යවරයකු වූ ආර්.ජේ. ද සොයිසා. විවාහයෙන් පසුව ඔවුන් නාවල කුලී නිවෙසක පදිංචි වුණා. 1958 දී සිංහල භාෂා ප‍්‍රශ්නය මුල්කර ගෙන ඇතිවූ කලබලය කල්‍යානිලා පදිංචි පළාතටත් තදින් දැනුණා. කල්‍යානිලා පදිංචිය වෙනස් කරන්න තීරණය කළා. පුවත්පත්වල දැන්වීම් බැලුවා. කොල්ලුපිටියෙ ගෙයක් විකුණන්න සූදානම්ව තිබුණා. ඒ ගේ මිලදී ගන්න ඔවුන් තීරණය කළා.කොල්ලුපිටියේ කුරුඳුවත්තේ ප්ලවර් ටෙරස්හි පිහිටි නිවෙසට පදිංචියට ආවෙ එහෙමයි. 1958 අග වෙන විට ඇගේ කුළුඳුල් දියණිය නිරංජලා ධනංජනී උපන්නා. 1960 දි වැඩිමල් පුතු අමන්ද සහ 1962 දී බාල පුතු හිමවත් උපන්නා. කොල්ලුපිටියේ නිවෙස මිල දී ගන්න විට ඔවුන් කල්පනා කළේ එක ම කරුණයි. ඒ දරුවන්ට පහසුවෙන් යන්නට හැකි පාසල් දෙකක් යාබද ව තිබීමයි.දේවි බාලිකාවේ විදුහල්පති ධූරය භාර ගන්න විට දරුවො තුන් දෙනා ම පුංචියි. පාසලත් අලුත්. දරුවො නිසා පාසලවත් පාසල නිසා දරුවන්වත් අතපසු කරන්න බැරි තත්වෙකයි කල්‍යාණි හිටියෙ. වාසනාවට ඇගේ ගේ දොර බලාගෙන දරුවොත් බලා ගන්න ඉතා ම හොඳ සේවිකාවක් හිටියා. සැමියා ගෙන් ලැබුණු සහයෝගය මිල කරන්න බැරි තරම්.විදුහලේ ප‍්‍රමාණවත් තරම් සේවකයො නැති නිසා පරිපාලන කටයුතු ප‍්‍රගති වාර්තා, ගිණුම් වැඩ සියල්ල ඈට තනියම කරගන්න සිදුවුණු අවස්ථා තිබුණා. ඇතැම් දිනෙක උදේ පාසලට ගොස් 1.30 පාසල ඇරිල ඇවිත් කෑම කාල යළිත් 3.00 ට පමණ පාසලට යන ඈ කාර්යාලෙ වැඩ ඉවර කරල ගෙදර යන්නෙ ø හතට අටට.”කීයට ගෙදර ආවත් මම ආවම දරුවො නින්දට යන තුරු ඒ අය සමඟයි. ළමයි නිදා ගත්තම නැවතත් මගේ වැඩක් තියෙනවා නම් ø මැද නැගිටලා හරි ඒක කරනවා. ඒත් දරුවො අදටත් කියන්නෙ අම්මගෙ ළමයි හිටියේ ඉස්කෝලෙනෙ” කියලයි.ඒ කතාවෙ පුංචි ඇත්තක් තියෙනවා. මම හැම දා ම හිතුවෙ පාසලේ හැම දරුවෙකු ගේ ම අනාගතේ ගැන මට විශාල වගකීමක් තිබෙන බවයි. මගේ දරුවො මේ ආත්මෙදි මගේ. ඒ දරුවොත් සංසාරෙ පුරා මගේ වෙන්න ඇති. පාසලේ අධ්‍යාපනය වගේ ම විනය ගැන මම බොහෝ ම සැලකිලිමත් වුණා. මම දරුවන්ට වගේ ම ගුරුවරුන්ටත් එක වගේ තදයි, හැබැයි කාරුණිකයි. හැම ගුරුවරියක් ම පාසලට පත් වී එන දාට මම කියනවා මේ පාසලේ හුඟක් ම වැඩ කරන්න තියෙනවා. කැමති නම් පමණක් එන්න කියා.අපේ කැපවීම තුළින් සාමාන්‍ය පෙළ හා උසස් පෙළ විශිෂ්ටතම ප‍්‍රතිඵල පෙන්වීමට අපිට හැකි වුණා. විවිධ රජයයන් යටතේ කටයුතු කරන විට විවිධ බලපෑම් එල්ල වුණත් සත්‍යගරුකව අවංකව කටයුතු කළ නිසා ඒ අභියෝග ජය ගන්නට අපට හැකිවුණා. වරක් අධ්‍යාපන අමාත්‍යාංශයේ ලේකම්වරයකු ගේ ඉල්ලීමක් මත ප‍්‍රමාණවත් සුදුසුකම් නැති සිසුවියක් පාසලට ගන්නැයි මට බලපෑමක් එල්ල වුණා. සුදුසුකම් ලත් සිසුවියන් රැසක් ඉඩමදිකම නිසා ප‍්‍රතික්‍ෂේප වී සිටියදී ඒ සිසුවිය ඇතුළත් කර ගැනීමට බැරි බව මා කීවා. ඒ ගැන බලධාරීන් මගෙන් නිදහසට කරුණු විමසුවා.එවක සිටි ජනාධිපති ජේ. ආර්. ජයවර්ධන මහතා මගේ කරුණු පිළිගත්තා. මම රැකියාවෙන් ඉවත් කළත් මේ අයුක්තිය ඉටු නොකරන බව පැවසූ විට ජයවර්ධන මහතා මගේ ස්ථිර ප‍්‍රතිපත්තිය පිළිබඳ ඉතා පැහැදුණා.”1978 දි සෑම පාසලක ම ප‍්‍රාථමික අංශයක් ඇති කළ යුතු යැයි එවකට රජය යෝජනා කළා. ඒ වන විට හය වසරෙන් ඉහළ පැවැති පංති වුවත් ළමුන්ට ප‍්‍රමාණවත් නෑ. මා හැම විට ම ළමයි 1000 කට වැඩිය පාසලට බඳවා ගත්තේ නෑ. පමණ ඉක්මවා ගිය විට පාලනයක් නෑ. විනයක් නෑ. විනයෙන් තොර ගැහැනු ළමයින් හැදීම අධ්‍යාපනය නොදීමටත් වඩා හානිදායක යි. මේ නව නීතිය යටතේ අපේ පාසලෙත් ප‍්‍රාථමික පංති දෙකක් ආරම්භ කළා. එහෙත් දිවයින පුරා පිහිටි පාසල්වලින් ශිෂ්‍යත්වය සමත් ව එන දක්‍ෂ දරුවන්ට මේ ක‍්‍රමය නිසා ඉඩකඩ ඇහිරෙනවා. අමාත්‍යාංශයට මේ කරුණු බලවත් ලෙස පෙන්වා දුන් පසු වසර කිහිපයකින් ප‍්‍රාථමික අංශය අහෝසි කළා. 1984 වන විට දිවයිනේ ප‍්‍රථම වරට පරිගණක අධ්‍යාපනය ලබා දෙන කාන්තා විදුහල බවට දේවි බාලිකාව පත් කළා. එතෙක් විද්‍යා අංශයෙන් දිවයිනේ උසස්තම ප‍්‍රතිඵල දැක්වූ සිසුවියන් අද වාණිජ්‍ය හා කලා අංශයන්ගෙන් ද කී‍්‍රඩා සහ සෞන්දර්ය අංශවලින් ද දෙස් විදෙස් සම්මානවලට පාත‍්‍ර වී සිටිනු දක්නට ලැබීම මට මහත් සතුටක්” ඈ කියන්නෙ නිහතමානීව.පුරා දශක තුනකුත් වසර තුනක් සිය අමිල මෙහෙවර දේවි බාලිකාවට දායාද කළ කල්‍යාණි ද සොයිසා මහත්මිය 1985 මැයි 18 වැනි දා සේවයෙන් විශ‍්‍රාම ලැබුවේ විශිෂ්ට ශ්‍රේණියේ විදුහල්පතිවරියක වශයෙන්. ඇගේ ජීවිතයේ සොඳුරුතම අවදිය දේවි බාලිකාවත් සමඟ ගත වූ බවයි ඈ කියන්නේ. විශ‍්‍රාම ගත් දා පටන් අද දක්වා ම ඈ සිය සහෝදරයාට වූ පොරොන්දුව පරිදි ඔවුනට අයත් ස්ටැෆර්ඩ් ජාත්‍යන්තර පාසලේ සහ ඇට්ලස් හෝල් ප‍්‍රකාශන සමාගමේ කළමනාකාර අධ්‍යක්‍ෂවරියක ලෙස කටයුතු කරනවා.ඇගේ දයාබර සැමියා මීට වසර එකොළහකට පෙර මෙලොවින් සමු ගත්තා. ඔහුට පින් පිණිස ඇය දේවි බාලිකාවේ අධ්‍යාපනය ලබන ආර්ථික අපහසුතා සහිත දැරියක ගේ අධ්‍යාපනය වෙනුවෙන් රුපියල් ලක්‍ෂයක් පරිත්‍යාග කළා. මිය ගිය යුද විරුවන් ගේ දරුවන් ගේ අධ්‍යාපන කටයුතු සඳහා උපකාර වන්නට රුපියල් ලක්‍ෂ දොළහක අරමුදලක් රැස් කොට එය මහා භාණ්ඩාගාරයට භාර කළා. අද එමගින් පාසල් දරුවන් අනූ පස් දෙනෙකුට අපොස උසස් පෙළ දක්වා අධ්‍යාපන කටයුතු සඳහා ශිෂ්‍යත්ව පිරිනැමෙනවා.කලක් ලංකා විදුහල්පතිවරුන් ගේ සංගමයේ ලේකම් ලෙස කටයුතු කළ ඈ දේවි බාලිකා විද්‍යාලයීය විශ‍්‍රාමික ගුරුවරියන් ගේ සංගමයේ සභාපති ධූරය ද ඉසිලුවා. කැලණිය විශ්වවිද්‍යාලයේ පාලක මණ්ඩලයේ සාමාජිකාවක ලෙසින් ද කටයුතු කළ ඈ අධ්‍යාපන අමාත්‍යාංශයේ විවිධ උපදේශක කමිටුවල කි‍්‍රයාකාරී සාමාජිකාවක්. ශ‍්‍රී ලංකාවේ අධ්‍යාපන ක්‍ෂේත‍්‍රය උදෙසා ඉටු කරන ලද  මහෙවර උදෙසා සිංහ සමාජය විසින් ඈ ස්වර්ණ සම්මානයෙන් ද පුදනු ලැබුවා.සාගරිකා දිසානායක ජයසිංහඡායාරූප - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>17</day>
    </date>
    <link>http://www.silumina.lk/2008/02/17/_art.asp?fn=ay0802172</link>
    <topic>එදා මාළු හිටියා අපිත් බලාගෙන හිටියා</topic>
    <author>සුමිත‍්‍ර ද සිල්වා</author>
    <content>දුව බලන්න අමෙරිකාවේ ගියාම කැඩුණු පුටු වියලා දෙන්නේ මමයිඑදා මාළු හිටියා අපිත් බලාගෙන හිටියා ඒත් අද අපි මාළු අල්ලනවාපිබිදෙන නැගෙනහිර  - 1අම්පාර, දමන එක්ගල්ඔය ජලාශයේ කැට්ලන් තිලාපියා ඇතුළු මත්ස්‍යයින් 2,50,000 තැන්පත් කිරීමේ ව්‍යාපෘතිය මගින් මාස දෙකකදී විශාල මත්ස්‍ය අස්වැන්නක් ලබාගැනීමට හැකියාව ලැබෙන අතර එය මිරිදිය කර්මාන්තයේ යෙදෙන ධීවර ප‍්‍රජාවට මහත් ආර්ථික වාසි ලබාදෙන්නක් වේ.මිරිදිය මත්ස්‍ය කර්මාන්තයේ අඩුපාඩු විසඳීමටත් නව ව්‍යාපෘති කි‍්‍රයාත්මක කිරීමටත් රජයේ අවධානය යොමු වී තිබේ.නැගෙනහිර නවෝදය වැඩසටහන යටතේ අම්පාර දිස්ති‍්‍රක්කයේ එක්ගල්ඔය ප‍්‍රදේශයේ මිරිදිය ධීවරයින්ගේ යහපත උදෙසා හෙක්ටයාර 971.7 ක භූමි ප‍්‍රමාණයක නිර්මාණය වී ඇති එක්ගල්ඔය වැව ආශ‍්‍රිතයේ ජීවත්වන ගොවි ජනතාවට ද සිය කෘෂිකර්මාන්ත කටයුතු කරගෙන යාමට ඉමහත් ප‍්‍රයෝජනයක් වේ. මේ වැව වර්ග සැතපුම් 13. 5 කි. උපරිම සැපයුම් මට්ටමේදී ජලය පැතිරී ඇති ප‍්‍රදේශය වර්ග සැතැපුම් 1.56 කි. වැවේ ජල ධාරිතාවය අක්කර අඩි 23500 කි. බැම්මේ දිග කිලෝ මීටර් 128 ක් වේ.මිරිදිය කර්මාන්තය සංවර්ධනය කිරීමෙන් ජාතික ආර්ථිකය නඟාසිටුවීම මෙහි අරමුණවේ. මිරිදිය මසුන් ආහාරයට ගැනීමෙන් ශරීරයට ලැබෙන පෙ‍්‍ර¤ටීන් ප‍්‍රමාණය බහුලය.දිවයින පුරා පිහිටි වැව් මගින් ලැබෙන මත්ස්‍ය ප‍්‍රමාණය ඉහළ දැමීමට ජාතික ජල ජීවී අධිකාරිය මගින් නව තාක්ෂණික ක‍්‍රමවේදයන් ධීවර ජනතාවට හඳුන්වාදීමේ වැඩසටහන් සහ වැඩමුළු නිසා මිරිදිය ධීවරයෝ සිය කර්මාන්තය විධිමත්ව පවත්වාගෙන යාමටත්, නිසි කළට නිසි අස්වැන්න ලබාගැනීමටත්, තරම් දැනුවත් වී සිටිති.ජාතික ජලජීවී අධිකාරියේ සභාපති මුණිදාස පෙ‍්‍ර්මචන්ද්‍ර මහතාගේ මැදිහත්වීම සහ ජාතිය ගොඩනැඟීමේ අමාත්‍ය සුසන්ත පුංචිනිලමේ මහතාගේ මූල්‍යමය ප‍්‍රතිපාදන මගින් මේ ඉටුකරන මෙහෙයට අම්පාර, දමන, එක්ගල්ඔය මිරිදිය මත්ස්‍යකරුවෝ ප‍්‍රණාමය පුද කර සිටිති.එක්ගල්ඔය ධීවර සමිතියේ සභාපති සරත් කුමාර මහතා ඔවුන්ගේ ජීවනෝපාය පිළිබඳ කරුණු පැහැදිලි කිරීමක් කළේය. “අපි ජීවත්වෙන්නේ එක්ගල්ඔය නිසා අපේ ප‍්‍රාණය රැඳී තිබෙන්නේ වැවේ ඉන්න මාළුන්ගේ ජීවිත සමඟයි. අපේ හද ගැස්මයි වැවේ ජල කඳයි කියලා වෙනසක් නැහැ. අපේ ජනාධිපතිතුමාට දුක් විඳින ජනතාවගේ හදගැස්ම හොඳින් තේරෙනවා. මෙතෙක් නැගෙනහිරට උදා කරන්න බැරි වූ නවෝදය එතුමා උදා කළා. මේ වැව ඉස්මත්තේ එහා ඉසව්වට ඒ කාලේ කොටි තර්ජන තිබුණා.අපි ඒ කාලේ නොවිඳිනා දුක් වින්දා. මාළු පෙනි පෙනී බඩගින්නේ දරුවොත් එක්ක හිටියා. දැන්නම් ඒ අවාසනාවන්ත කාලය ඉවරයි මම හිතන්නේ.”“ජලජීවී අධිකාරිය මගින් නව මත්ස්‍ය බීජ තැන්පත් කිරීම නිසා අපි හිතනවා ඉදිරියේදී හොඳ අස්වැන්නක් ලබාගන්න පුළුවන් වෙයි කියලා. මේ දවස්වල නම් දවසකට කිලෝ අටක් පමණ අල්ලගන්න පුළුවන්.සමිතියේ සාමාජිකයින් 33 ඉන්නවා. මේ රැකියාවෙන් ජීවත්වන අපේ පවුල් 34 ම සාමදානයෙන් ජීවත්වෙනවා. කිලෝමීටර් හයක වගේ පරතරයකයි අපි ඉන්නේ.වැව වටේ ගම්මාන හතරක් තියෙනවා සෙත්සිරිගම, ගල්කන්ද, එක්ගල්ඔය සහ කුළුපන වශයෙන්.ඉතා දුක්බරවූත්, වරෙක සතුටුවූත් ජීවන රටාවකට හිමිකම් කියන හුරුපුරුදුවූ එක්ගල්ඔය මිරිදිය ධීවරයින් එක් අයෙකු හෝ එක් රාති‍්‍රයක් සිය අඹු දරුවන් සමඟ නිවසේ ගත කළා නම් සමහර විට ඒ අසනීපයක් නිසාම විය හැකියි. ඒ හැරුණු විට දිනපතාම පස්වරු 6 සිට පසුදා පහන් වනතුරුම ඔවුන් එක්ගල්ඔයේ පහස ලබමින් දූ දරුවන්ගේ ඕනෑ එපාකම්වලට මුදල් සොයන්නට රාති‍්‍රය ගත කරන කතාව ඉතාමත් සෝචනීයයි.වැව් ඉවුරට ඉරු එළිය වැටෙද්දී උදේ අටට පමණ ඔරුගොඩ කරන් පොළොවට පය තියන්නේ ඔවුන් ගේ දවසේ වියදම සරි කරගෙන ය. දිවා කාලයේ ද නිවසේ ගත කරන්නේ හෙට දවසේ අඹු දරුවන් පෝෂණය කරන සැලසුම් මනසේ සිතුවම් කරමින් ය.සුමිත‍්‍ර ද සිල්වාසේයාරූ - දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>17</day>
    </date>
    <link>http://www.silumina.lk/2008/02/17/_art.asp?fn=aj0802171</link>
    <topic>හොඳ රටකට යන්න මග පාදන තුෂාර ඒජන්සීස්</topic>
    <author>සටහන - සුනිල් එස්. පැල්ලන්දෙණිය</author>
    <content>හොඳ රටකට යන්න මග පාදන තුෂාර ඒජන්සීස්ෆීනික්ස් නිෂ්පාදන ඕස්ටේ‍්‍රලියාවටකැලණි කේබල්ස් සමාගමට රන් සම්මානමධ්‍යම පළාතේ තරු සම්මානභාරත් පෙට්‍රෝලියම් නිෂ්පාදන මැක් වෙළෙඳ නාමයෙන්සෙලින්කෝ ලයිෆ් ප‍්‍රණාම ශිෂ්‍යත්වලාභීහු 850ක්සූරා කෑමට බෙහෙත් සැපයීමවිදේශ රටවලට ගොස් අධ්‍යාපන සංචාරක හෝ පුහුණු තාක්ෂණයට ඇතුළත්ව කටයුතු කිරීම අන්කවරදාටත් වඩා ඉහළ තලයකට පත්ව තිබේ.එම බලාපොරොත්තු දඩමීමා කරගනිමින් තරුණ තරුණියන් ගසා කන විදේශ රැකියා ආයතන මෙරට කොතෙකුත් දැකිය හැකිය. එම තරුණ තරුණියන්ගේ බලාපොරොත්තු ඉටු කරමින් නියමිත සේවා සපයන ආයතනද අතලොස්සක් හෝ මෙරට නැතුවාම නොවේ. ඒ අතරින් කුරුණෑගල, කටුපොත “තුෂාර ඒජන්සිය” වසර 7 ක් පුරා එම විශ්වාසය කඩ නොකළ ආයතනයක් ලෙස කා අතරත් ප‍්‍රකටව පවතී.දිවයිනේ සිව් දෙසින් පැමිණෙන සිය පාරිභෝගික භවතුන්ට කාර්යක්ෂම හා කඩිනම් සේවයක් ලබාදීමට ඔවුහු සමත්ව සිටිති.මේ තුෂාර ඒජන්සීස් හි අධිපති තුෂාර චන්දන මහතා ඒ පිළිබඳව අප හා අදහස් දැක්වූ ආකාරයයි.අප සියලු දෙනා හට සාධාරණව කටයුතු කරනවා. අද බොහෝ පිරිමින් යුරෝපා රටවල විසා ඉල්ලුම් කිරීමේදී යම්යම් කාරණා හේතුවෙන් ප‍්‍රතික්ෂේප කිරීම්වලට ලක් වෙනවා. ඒ අය වෙනුවෙන් අප මැදිහත් වී ඔවුන්ට සාධාරණ අයකිරීම් යටතේ එම පහසුකම් ලබාදීමේ වැඩ පිළිවෙළක් දියත් කොට තිබෙනවා.බොහෝ විට මේ ප‍්‍රතික්ෂේප වීම් සිදුවන්නේ ඔවුන්ගේ නොදැනුවත්කම් හා නිවැරැදි නොවන තොරතුරු ලබාදීමෙනුයි. මේ සියලු අඩු පාඩු මගහරවා ගන්න අපි ඔවුන්ට උපරිම සහාය දෙනවා. අප ආයතනය විදේශ රටවල්වල උසස් අධ්‍යාපන ආයතන, විශ්ව විද්‍යාල වැනි ආයතන සමග නවතම ගිවිසුම් රැසකට එළඹ තිබෙනවා.ඉතාලිය, කැනඩාව, එංගලන්තය, ඕස්ටේ‍්‍රලියාව, ජපානය හා ප‍්‍රංශය වැනි දියුණු යුරෝපා රටවල් සඳහා අප මෙම ගමන් පහසුකම් සලසා දෙනවා.අප වෙත පැමිණෙන පාරිභෝගිකයන් සියලු දෙනාගේම වගකීම ආයතනයේ කළමනාකාර අධ්‍යක්ෂවරයා ලෙස මාගේ අධීක්ෂණය යටතේම සිදු කෙරෙනවා. ඒ නිසා අපි අතින් ඉතා සුළු වැරදීමකට හෝ ඉඩ තබන්නේ නෑ. මේ විශ්වාසය තමයි අපි දිගින් දිගටම රැකගෙන ආවේ. ජනතාව එය අප කෙරෙහි මෙතරම් විශ්වාසයක් තැබීමට හේතුවක් විය ලෙසයි. මා දකින්නේ.අනෙක් හේතුව අප ළඟට එන පාරිභෝගිකයන්ගේ අවශ්‍යතාව හා තරාතිරම හඳුනාගෙන ඔවුන්ගේ අවශ්‍යතාවට ගැළපෙන අයුරින් අපගේ කි‍්‍රයාවලිය දියත් කිරීම. මේ මගින් අපගේ පාරිභෝගිකයන් උපරිම සේවාවක් ලබන අතරම ඔවුන්ගේ බලාපොරොත්තු සපල වීමක් අපගේ ජයග‍්‍රහණයක් ලෙසයි මා දකින්නේ.විදේශ රටවල රැකියා බලාපොරොත්තු වන පුද්ගලයන් අප ළඟට පැමිණි පමණින් අප ඔවුන් රැකියා සඳහා යොමු කරන්නේ නැහැ. ඔවුන්ට අවශ්‍ය පුහුණුව අවබෝධය නිසි පරිදි ලබාදීම තමයි අපි මුලින්ම සිදුකරන්නේ. ඒ නිසා ඔවුන් විදේශ රටවලදී අතවරයට ලක්වීමේ අවස්ථාව අවම වෙනවා. මේ නිසා අපි වැඩි සේවාවක් ලබා දීමේ අරමුණින් ආයතනය කුරුණෑගල බෞද්ධාලෝක මාවතේ අංක 132 දරණ ස්ථානයට රැගෙන ඇවිත් තියෙනවා. විදේශ රැකියා අවශ්‍යතා පිළිබඳ සැලකිලිමත් වන ඕනෑම කෙනකුට තුෂාර ඒජන්සි නො 132, බෞද්ධාලෝක මාවත, කුරුණෑගල. ලිපිනය හෝ දුරකථන අංක 037-2221486 හෝ 0773-456344 ට ඇමතුමක් ලබාදීමත් ඉටුකර ගන්න පුළුවන්.සටහන - සුනිල් එස්. පැල්ලන්දෙණිය</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>17</day>
    </date>
    <link>http://www.silumina.lk/2008/02/17/_art.asp?fn=aj0802172</link>
    <topic>ෆීනික්ස් නිෂ්පාදන ඕස්ටේ‍්‍රලියාවට</topic>
    <author/>
    <content>හොඳ රටකට යන්න මග පාදන තුෂාර ඒජන්සීස්ෆීනික්ස් නිෂ්පාදන ඕස්ටේ‍්‍රලියාවටකැලණි කේබල්ස් සමාගමට රන් සම්මානමධ්‍යම පළාතේ තරු සම්මානභාරත් පෙට්‍රෝලියම් නිෂ්පාදන මැක් වෙළෙඳ නාමයෙන්සෙලින්කෝ ලයිෆ් ප‍්‍රණාම ශිෂ්‍යත්වලාභීහු 850ක්සූරා කෑමට බෙහෙත් සැපයීමවසර 30 ක ඉතිහාසයක් සහිත ප්ලාස්ටික් නිෂ්පාදනයේ ඉදිරියෙන් ම සිටින ෆීනික්ස් ඉන්ඩස්ටී‍්‍රස් ඔවුන්ගේ නිෂ්පාදන දැන් ඕස්ටේ‍්‍රලියානු වෙළෙඳපොළට හඳුන්වාදී ඇත.ෆීනික්ස් නාමය අප එලෙසම රැකගෙන තියෙනවා. අපගේ නිෂ්පාදන ඕස්ටේ‍්‍රලියාව වගේ වෙළෙඳපොළක පිළිගැනීම අපට ඉමහත් සතුටක්. එරට වෙළෙ¼ඳපොළ ඉතා ඉහළ ප‍්‍රමිතියක් පවත්වාගෙනයි යන්නේ. පීනික්ස් ඉන්ඩස්ටී‍්‍රස්හි ප‍්‍රධාන විධායක නිලධාරි හසිත් පෙ‍්‍ර්මතිලක මහතා කියයි.හසිත පෙ‍්‍ර්මතිලක මහතා ඔහුගේ කණ්ඩායම සමඟ.ෆීනික්ස් ඉන්ඩස්ටී‍්‍රස් සඳහා සුපර් බ‍්‍රෑන්ඩ් තත්ත්වය ලැබුණේ පසුගියදාය. ඊට අමතරව රෝද සහිත ඇසුරුම් පෙට්ටි විශාල ප‍්‍රමාණයේ ඇසුරුම් පෙට්ටි හා ප්ලාස්ටික් වලින් නිපදවා ඇති මාළු ඇසුරුම් පෙට්ටි සඳහා රන් සම්මාන තුනක් ලංකා ස්ටාර් ඇසුරුම් සම්මාන උලෙළේදී දිනා ගැනීමට හැකි විය.පෙ‍්‍ර්මතිලක මහතා සඳහන් කළේ මෙම ඇසුරුම් ඇඳන් යට තැබිය හැකි ඇසුරුම් ලෙස සැලකිය හැකි ය. මෙම ඇසුරුම් ක‍්‍රමය බටහිර රටවල ඉතා ජනප‍්‍රිය බව ය. වෛද්‍ය මතය අනුව එක්තරා ප‍්‍රමාණයකට වඩා බරක් ඉසිලීම මිනිසාට සුදුසු නැත. එහෙත් අපේ ඇසුරුම් පෙට්ටි සඳහා රෝද සවිකර තියෙනවා. එනිසා කිසිම අපහසුතාවකින් තොරව මේවා එහා මෙහා ගෙනයා හැකියි.මෙම ඇසුරුම් නිර්මාණය කර තියෙන්නේ එහි බහාලන දේ ආරක්ෂා වෙන පරිදි ය. දූවිලි පවා ඒ තුළට යන්නේ නැහැ. ඒ ශක්තිමත් පියනක් යොදා ඇති නිසයි.එමෙන් ම එහි හැඬලය ලොක් එකක් ලෙස පාවිච්චි කරන්නත් පුළුවන්. මේවා වර්ණ තුනකින් නිෂ්පාදනය කර තියෙනවා” පෙ‍්‍ර්මතිලක මහතා වැඩිදුරටත් පැවසීය.ඕස්ටේ‍්‍රලියාව හැරුණු විට ෆීනික්ස් නිෂ්පාදන යුරෝපයටද අපනයනය කිරීමේ හැකියාව පිළිබඳ සොයා බලමින් සිටී. </content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>17</day>
    </date>
    <link>http://www.silumina.lk/2008/02/17/_art.asp?fn=aj0802173</link>
    <topic>කැලණි කේබල්ස් සමාගමට රන් සම්මාන</topic>
    <author>කැලණිය සමූහ</author>
    <content>හොඳ රටකට යන්න මග පාදන තුෂාර ඒජන්සීස්ෆීනික්ස් නිෂ්පාදන ඕස්ටේ‍්‍රලියාවටකැලණි කේබල්ස් සමාගමට රන් සම්මානමධ්‍යම පළාතේ තරු සම්මානභාරත් පෙට්‍රෝලියම් නිෂ්පාදන මැක් වෙළෙඳ නාමයෙන්සෙලින්කෝ ලයිෆ් ප‍්‍රණාම ශිෂ්‍යත්වලාභීහු 850ක්සූරා කෑමට බෙහෙත් සැපයීමටයිකි අකිමෝතෝ 5 එස් සමස්ත ලංකා තරගයෙන් රන් සම්මාන දෙකක් දිනාගැනීමට කැලණිය, කැලණි කේබල්ස් සමාගම සමත්විය.කර්මාන්ත හා නිෂ්පාදන අංශයේ රන් සම්මානයද, සමස්ත ලංකා මහා තරගයේ ටයිකි අකිමෝතෝ සම්මානයද මෙවර දිනා ගත්තේ කැලණි කේබල්ස් සමාගමය.කැලණි කේබල්ස් කළමනාකාර අධ්‍යක්ෂක හේමන්ත පෙරේරා මහතා, උත්සවයේ ප‍්‍රධාන ආරාධිතයා ලාප් හෝල්ඩින් පෞද්ගලික සමාගමේ සභාපති ඩබ්ලිව්.කේ.එච්.වේගාපිටිය මහතා අතින් රන් සම්මානය ලබාත් අවස්ථාවයි මේ.කැලණිය සමූහ</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>17</day>
    </date>
    <link>http://www.silumina.lk/2008/02/17/_art.asp?fn=aj0802174</link>
    <topic>මධ්‍යම පළාතේ තරු සම්මාන</topic>
    <author/>
    <content>හොඳ රටකට යන්න මග පාදන තුෂාර ඒජන්සීස්ෆීනික්ස් නිෂ්පාදන ඕස්ටේ‍්‍රලියාවටකැලණි කේබල්ස් සමාගමට රන් සම්මානමධ්‍යම පළාතේ තරු සම්මානභාරත් පෙට්‍රෝලියම් නිෂ්පාදන මැක් වෙළෙඳ නාමයෙන්සෙලින්කෝ ලයිෆ් ප‍්‍රණාම ශිෂ්‍යත්වලාභීහු 850ක්සූරා කෑමට බෙහෙත් සැපයීමමධ්‍යම පළාතේ කර්මාන්ත අමාත්‍යාංශය විසින් සුළු හා මධ්‍යම පරිමාණ කර්මාන්ත කරුවන් සඳහා පවත්වන තරු සම්මාන උලෙළ පසු ගියදා මහනුවර දී පැවැත්විණ.  එම උත්සවයේ දී සම්මානලාභියෙකුට ප‍්‍රධාන අමාත්‍ය සරත් ඒකනායක මහතා සම්මානයක් පිරිනමන අයුරු.  </content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>17</day>
    </date>
    <link>http://www.silumina.lk/2008/02/17/_art.asp?fn=aj0802175</link>
    <topic>භාරත් පෙට්‍රෝලියම් නිෂ්පාදන මැක් වෙළෙඳ නාමයෙන්</topic>
    <author/>
    <content>හොඳ රටකට යන්න මග පාදන තුෂාර ඒජන්සීස්ෆීනික්ස් නිෂ්පාදන ඕස්ටේ‍්‍රලියාවටකැලණි කේබල්ස් සමාගමට රන් සම්මානමධ්‍යම පළාතේ තරු සම්මානභාරත් පෙට්‍රෝලියම් නිෂ්පාදන මැක් වෙළෙඳ නාමයෙන්සෙලින්කෝ ලයිෆ් ප‍්‍රණාම ශිෂ්‍යත්වලාභීහු 850ක්සූරා කෑමට බෙහෙත් සැපයීමඉන්දියාවේ හාරත් පෙටෙ‍්‍රාලියම් සමාගම ඔවුන් ගේ නිෂ්පාදන ‘මැකි’ යන වෙළෙඳ නාමයෙන් ශ‍්‍රී ලංකාවේ අලෙවි කිරීම සඳහා අනුමැතිය ලබා දී ඇත. ඒ සඳහා අදාළ ගිවිසුම් හාරත් පෙටෙ‍්‍ර¤ලියම් සමාගම සහ ඛනිජ තෙල් කටයුතු සහ ඛනිජ සම්පත් සංවර්ධන අමාත්‍යාංශයේ දී අත්සන් තැබුණු අතර ශ‍්‍රී ලංකාව වෙනුවෙන් අමාත්‍යාංශයේ ලේකම් ඒ. පී. ඒ’ ගුණසේකර මහතා ද හාරත් පෙටෙ‍්‍රාලියම්හි විධායක අධ්‍යක්‍ෂ කේ. කේ. ගුප්තා මහතා ඉන්දියාවේ හාරත් පෙටෙ‍්‍රාලියම් සමාගම වෙනුවෙන් ද අත්සන් තබා ඇත.ගුප්තා මහතා උත්සව සභාව අමතා තමා මෙම ගිවිසුමෙන් ලද අවස්ථාව පිළිබඳව තම හාරත් පෙටෙ‍්‍රාලියම් ආයතනය මහත් බලාපොරොත්තු තබා ඇති බවත් ශ‍්‍රී ලංකාවේ ලිහිසි තෙල් කර්මාන්තයට නව අගයක් එක් කිරීටත් නව මුහුණුවරක් ගෙන දීමටත් තම නිෂ්පාදනයන්ට හැකි බව තමාට ස්ථිර බවත් පැවසී ය.විශාලතම සමාගම් 500 අතරට ගැනෙන හාරත් පෙටෙ‍්‍රාලියම් සමාගම ඉන්දියාවේ ඛනිජ තෙල් කර්මාන්තයේ ප‍්‍රමුඛස්ථානයක වැජඹෙන සමාගමකි. එමගින් ඉන්ධන, සෑම මාදිලියක ම නවීනතම වාහන සහ යන්ත‍්‍ර සූත‍්‍ර සඳහා නිෂ්පාදිත ලිහිසි තෙල්, ගියර් තෙල්, ස්වයංකී‍්‍රය එන්ජින් සඳහා වන ට‍්‍රාන්ස්මිෂන් තෙල්, සහ විවිධ වාහන සහ යන්ත‍්‍ර සඳහා ඒ ඒ නිෂ්පාදකයන් ගේ ප‍්‍රමිතීන් සහ අවශ්‍යතා අනුව සැකසුණු සුවිශේෂ ලිහිසි තෙල් වර්ග ඇතුලුව ලිහිසි තෙල් වෙළෙඳපළට අවශ්‍ය සියලු ම මාදිලියේ තෙල් වර්ග සපයයි.</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>17</day>
    </date>
    <link>http://www.silumina.lk/2008/02/17/_art.asp?fn=aj0802176</link>
    <topic>සෙලින්කෝ ලයිෆ් ප‍්‍රණාම ශිෂ්‍යත්වලාභීහු 850ක්</topic>
    <author/>
    <content>හොඳ රටකට යන්න මග පාදන තුෂාර ඒජන්සීස්ෆීනික්ස් නිෂ්පාදන ඕස්ටේ‍්‍රලියාවටකැලණි කේබල්ස් සමාගමට රන් සම්මානමධ්‍යම පළාතේ තරු සම්මානභාරත් පෙට්‍රෝලියම් නිෂ්පාදන මැක් වෙළෙඳ නාමයෙන්සෙලින්කෝ ලයිෆ් ප‍්‍රණාම ශිෂ්‍යත්වලාභීහු 850ක්සූරා කෑමට බෙහෙත් සැපයීමසෙලින්කෝ ලයිෆ් හත්වැනි වරටත් පැවැත්වූ සෙලින්කෝ “ප‍්‍රණාම” ශිෂ්‍යත්ව වැඩසටහනත් සමඟ ශිෂ්‍යත්ව හිමිකර ගත් සංඛ්‍යාව 857 ඉක්මවා ඇත.ජාතික මට්ටමින් කුසලතා දැක්වූ ප‍්‍රණාම ශිෂ්‍යත්වලාභීන් සෙලින්කෝ ලයිෆ් අධ්‍යක්ෂවරුන් සමඟජාතියේ අනාගත නායකයින්ට ඔටුනු පැළඳවීමට හා ඔවුන් දිරිමත් කිරීමට පිරිනැමෙන සෙලින්කෝ ප‍්‍රණාම ශිෂ්‍යත්ව, සෙලින්කෝ ලයිෆ් සමාගමේ ‘ලයිෆ් රිවෝඩ්ස්’ යටතේ ඔප්පු හිමියන්ට හා සමාජයට ලබා දෙන විශේෂ ප‍්‍රතිලාභයක් වේ.එම වැඩපිළිවෙළ මඟින් දැනට පිරිනමා ඇති ශිෂ්‍යත්ව වල මූල්‍ය වටිනාකම රුපියල් මිලියන 30කි.උත්සව සභාව අමතමින් සෙලින්කෝ ලයිෆ් හි ප‍්‍රධාන විධායක අධ්‍යක්ෂක ආර්.රෙන්ගනාදන් මහතා ප‍්‍රකාශ කළේ, තම සමාගම හෙට බිහිවන නායකයින්ට කිරුළු පළඳවන මේ අවස්ථාව එනතුරු ඉතා ආශාවෙන් බලා සිටින බවයි.එමෙන්ම මෙම දරුවන්ගේ අධ්‍යාපනය සඳහා දායකත්වය ලබාදීමට හැකි වීම පිළිබඳව තම සමාගම මහත්සේ අභිමානයට පත්වන බව ද ඔහු පැවසුවේය.දෙමව්පියන්ට තම දරුවන්ගේ අධ්‍යාපන කටයුතු සඳහා මුදල් වැය කිරීමට අපහසු මෙවන් දුෂ්කර කාලපරිච්ඡේදයකදී දරුවකුගේ අනාගත අභිවෘද්ධිය සඳහා අත්‍යවශ්‍ය අංගයක් වන අධ්‍යාපනය සඳහා සුළු දායකත්වයක් හෝ ලබා දීම මෙම වැඩසටහනේ අරමුණ බව ඒ මහතා වැඩිදුරටත් පැවසුවේය.</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>17</day>
    </date>
    <link>http://www.silumina.lk/2008/02/17/_art.asp?fn=aj0802177</link>
    <topic>සූරා කෑමට බෙහෙත් සැපයීම</topic>
    <author>- දෞපදී වෑවලගේ</author>
    <content>හොඳ රටකට යන්න මග පාදන තුෂාර ඒජන්සීස්ෆීනික්ස් නිෂ්පාදන ඕස්ටේ‍්‍රලියාවටකැලණි කේබල්ස් සමාගමට රන් සම්මානමධ්‍යම පළාතේ තරු සම්මානභාරත් පෙට්‍රෝලියම් නිෂ්පාදන මැක් වෙළෙඳ නාමයෙන්සෙලින්කෝ ලයිෆ් ප‍්‍රණාම ශිෂ්‍යත්වලාභීහු 850ක්සූරා කෑමට බෙහෙත් සැපයීමබුද්ධ ධර්මයේ ‘ආරෝග්‍යා පරමා ලාභා’ යනුවෙන් සඳහන් වනුයේ නිරෝගීකමේ උතුම් බව ය. එය කොතරම් සත්‍යයක් දැයි වැටහෙන්නේ රෝගයකට ගොදුරු වූ විට ය. එවන් අවස්ථාවල කාට වුව ද පිහිටට එන්නේ වෛද්‍යවරු ය. හෙදියෝ ය. සාත්තු සේවකයෝ ය. පිහිටට එන්නේ යැයි කීවාට ඔවුන් සේවය කරන්නේ නොමිලයේ සේවයක් නොවන බව ද පැවසිය යුතු ය. රජයේ රෝහල්වල මේ සෑම සේවකයකුටම නිශ්චිත වැටුප ගෙවීම් සිදු කරන අතර පෞද්ගලික රෝහල්වල සිට කුඩා බෙහෙත් ශාලාව දක්වා ප‍්‍රතිකාර ගැනීමට එන රෝගීහු තමන්ට නියම කරන බිල ගෙවීමට බැඳී සිටිති. එසේ වුව ද අද සමාජයේ වෛද්‍යවරයා යනු ගරු බුහුමන් ලබන තැනැත්තෙකි.වෛද්‍යවරුන් හෙදියන් ගැන පවසමින් මේ උත්සාහ දරන්නේ අපේ රටේ සෞඛ්‍ය ක්ෂේත‍්‍රයට දෙහි කැපීමට නොවේ. මෑතක සිට කි‍්‍රයාත්මක කිරීම ඇරඹි පැරණි වැඩපිළිවෙළක් හා සෞඛ්‍ය ක්ෂේත‍්‍රය අතර සම්බන්ධය විමසීමට ය. 80 දශකයේ සම්මත වුණු පනතකට අනුව වෛද්‍යවරයකුගේ නිර්දේශ නොමැතිව ෆාමසිවලින් බෙහෙත් නිකුත් කිරීම තහනම් ය. එමෙන් ම සෑම ෆාමසියකම පුහුණු ඖෂධවේදියෙක් සේවයේ නියුක්තව සිටීම අනිවාර්යය. මීට අමතරව රෝගීන්ට ඖෂධ නියම කරන විට අදාළ ඖෂධයේ වෙළෙඳ නාමය එනම් ඖෂධය නිපදවන සමාගමේ නාමය සමඟ ඖෂධය සටහන් කිරීම තහනම් කිරීම කෙරෙහි ද අවධානය යොමුවී තිබේ. වසර කිහිපයක්ම අමතක කර දමා තිබුණ ද මේ දිනවල රටේ තොටේ සැරිසරන විට පෙනී යන්නේ මේ නීති අතරින් ෆාමසි සඳහා වන නීති ප‍්‍රායෝගිකව කි‍්‍රයාත්මක වෙමින් පවතින බවයි. එමෙන් ම වෛද්‍ය නිර්දේශය සහිත බෙහෙත් තුණ්ඩුව නොමැතිව බෙහෙත් නිකුත් කළ ඖෂධ ශාලා කිහිපයකටත්, පුහුණු ඖෂධවේදියකු සේවයේ නියුක්තව නොසිටි ඖෂධ ශාලා කිහිපයකටත් එරෙහිව නීතිය කි‍්‍රයාත්මක කරවූ බවට පුවත්පත් වාර්තා ද පසුගිය සතියේ දකින්නට ලැබුණි.සරලව පවසන්නේ නම් මේ නීති සඳහා මහජන කැමැත්ත නොඅඩුව ලැබෙනු ඇත. එයට හේතුව බැලූ පමණින්ම මේ නීති මහජනතාව ගේ සුභ සිද්ධිය උදෙසා පනවා ඇති නීති බව පැහැදිලි වීමයි. අද රටේ ජනතාව අතර ආහාර පාන තරමටම බෙහෙත් ද්‍රව්‍ය සඳහා තම පඩි පත වැය කරන පිරිස් සුලබය. තමන්ගේ පමණක් නොව තම වයෝවෘද්ධ මාපියන්ගේ, කුඩා දරුවන්ගේ බෙහෙත් මිලදී ගැනීම කෙසේවත් අතපසු කළ නොහැක. බෙහෙත් ද්‍රව්‍යවල මෙම අත්‍යාවශ්‍ය බව මැනවින් වටහා ගෙන සිටින ඖෂධ නිෂ්පාදනය කරන බහුජාතික සමාගම් නොයෙක් උප්පරවැට්ටි යොදමින් තම සමාගමේ නිෂ්පාදිත බෙහෙත් වර්ග අලෙවි කර ගැනීමට කැස කවති.සාමාන්‍ය ජනතාව මෙම සුරා කන සමාගම්වලින් ආරක්ෂා කිරීමම වෛද්‍යවරුන්ට බොහෝ කුසල් රැස් කර ගැනීමට හේතු වනු ඇත. එහෙත් වෛද්‍යවරු එසේ නොකරන්නේ නම් ඒ සඳහා නීති පනවමින් මහජනතාව රැක ගැනීම රජයේ වගකීම ය. මේ නීති කි‍්‍රයාත්මක කිරිමෙන් රජය උත්සාහ දරන්නේ එසේ කිරීමට බව පැහැදිලි ය. අද රට පුරා ෆාමසි වැහි වැහැලා ය. මිල අඩු බෙහෙත් කොපමණ තිබුණත් බෙහෙතක් ඉල්ලූ සැනින් ඔවුන් ගේ අත යන්නේ එම බෙහෙතේ මිල වැඩිම වර්ගය වෙතට ය. ඒ ඔවුන්ගේ මඩිය තර කර ගැනීමට ය. අනෙක් අතට මේවායේ සේවකයන් සතුව ඖෂධ පිළිබඳ නිසි දැනුමක් පවතී දැයි නිෂ්චය කර ගැනීම ද වැදගත් ය.රජය ජනතා යහපත පිණිස ගන්නා ඇතැම් තීරණ කි‍්‍රයාත්මක කිරීම අසීරු විය හැකි ය. සෞඛ්‍ය ක්ෂේත‍්‍රයේ ඒකාධිකාරි බලකොටුවට පහර වදින මෙවැනි නීති රීති සහ තීරණ වලට යම් බාධා මතු විය හැක. එහෙත් මෙවැනි තීරණවලින් සෙත සැලැසෙන ජනතා ආශිර්වාදය සැමදා රජයට හිමිවනු ඇත.- දෞපදී වෑවලගේ</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>17</day>
    </date>
    <link>http://www.silumina.lk/2008/02/17/_art.asp?fn=aw0802171</link>
    <topic>බොරු වරදක් නිසා ජීවිතය යහමඟට</topic>
    <author>මතුගම මහින්ද විජේතිලක</author>
    <content>බොරු වරදක් නිසා ජීවිතය යහමඟටසිර ගෙදර බිත්ති හතරට කොටු වී ජීවත් වන සිරකරුවෝ තමන් ගේ මව් පිය අඹු දරුවන් සමඟ කා බී සතුටුවීමේ අවස්ථාව නොලැබී යෑමෙන් දුකට පත්ව සිටිති. තවත් කෙනෙක් තමන් ගේ මව් පිය අඹු දරුවන් පෝෂණය කරන්නට තමන් ඔවුන් සමඟ නොමැතිකමේ පාඩුව දන්නා හෙයින් දුකට පත්ව පීඩා විඳිති.තවත් සමහරෙක් සතුරන්ගෙන් පළිගැනීමට ගමට යෑමේ අවසරය නැතිව දත් සපමින් පීඩා විඳිති. තවත් සමහරු නොකළ වරදකට දඬුවම් වශයෙන් සිර දුක් විඳීමට සිදු වීම පිළිබඳ දෙවියන්ට බුදුන්ට පවා නෝක්කාඩු කියමින් සිටිති.මේ අතර තවත් කෙනෙක් පිටත ජීවිතයේ ව්‍යාකූල සංකීර්ණතාව නිසා ඒකාකාරී ජීවිතයක දැති රෝදයේ ගමනින් වැළකී ආධ්‍යාත්මීය වර්ධනයක් සඳහා බන්ධනාගාරයේ සිටින කාලය ප‍්‍රයෝජනයට ගනිමින් අලුත් ජීවිතයකට මඟ පාදා ගනිති.සිර ගෙදර සුබ සාධක අංශය මගින් මෙහෙයවන ආගමික වැඩ සටහන්වලට සහභාගි වන ඇතැම් රැඳවියෝ එයින් ප‍්‍රයෝජන ගනිති. සිර ගෙයක් වුවද බාහිර කරදරවලින් තොර ශුන්‍යාගාරයක් ලෙස සිතා ගෙන භාවනාවට යොමු වූ එවැන්නන් තමන් ලැබූ සිර දඬුවම වෙස්වලා ගත් ආශීර්වාදයක් කොට සලකා මුළු ජීවිතයම ආධ්‍යාත්මීය ගමනට කැප කොට සිටිති. මේ එවැන්නකු පිළිබඳ කතාවයි.ඔහු කොළඹට ඉතා ම ආසන්න පදංචිකරුවෙකි. නමින් වසන්ත යැයි හඳුන්වමු. පියා වතු පාලකයෙකි. ඉඩම් හිමි වැවිලිකරුවෙකි. පියා ගේ මරණින් පසු මෑණියන් හා සහෝදර සහෝදරියන් සමඟ ජීවත් වූ ඔහු පිරිමි දරුවන් අතරින් පවුලේ බාලයා වීය.අධ්‍යාපනයෙන් පසු ඔහු ගේ සියලු ම සහෝදර සහෝදරියෝ විදේශ ගත වූහ. විදේශයන්හි පුරවැසි බව ද ලබමින් රැකියාවල නිරත වෙමින් ජීවත් වෙති. වසන්ත සිය මෑණියන් සමඟ තමන් ගේ නිවසේ පදිංචිව සිටියේය.වසන්ත යුද හමුදා සෙබළෙකි. වසර දොළහක නියමිත සේවා කාලයෙන් පසු විශ‍්‍රාම ගෙන ගෘහ නිර්මාණ ශිල්පියකු ලෙස නිදහස් රැකියාවක යෙදිණි. මේ අතර තුර කාලයේ ඔහු මුස්ලිම් තරුණියක සමඟ විවාහ වුයේ ය. මේ දෙදෙනාට දරුවන් සිටියේ ද නැත.වසන්ත ගේ නිවසට මඳක් ඈතින් ඩයස් මහතා බිරිය සමඟ පදිංචිව සිටියේය. ඔවුන්ට ද දරුවන් නොසිටි බැවින් තමන්ගේ වැඩ කටයුතු කැර ගත්තේ ද ඉතා අපහසුවෙනි. වසන්ත මේ පවුලේ අය ආශ‍්‍රය කළ අතර සද්භාවයෙන් ම උදව් පදව් කළේය. වසන්ත ගේ බිරිය ද ඒ දෙදෙනාට හිතවත්ව උදව් කළේය.මේ පවුල් දෙකේ දැඩි හිතවත්කම තවත් කෙනෙක් නොරිස්සුවේය. ඒ වැඩිහිටි දෙදෙනා ගේ සමීප ඥාති පවුලක තරුණයෙකි. ඒ තරුණයා පියල් නම් විය. පියල් මේ වැඩිහිටි දෙදෙනාට කිසිදු උදව්වක් නොකළත් ඔවුන්ගෙන් නිතර පාහේ මුදල් ලබා ගත්තේ ය.ඔවුන්ට දරුවන් නැති නිසා ඔවුන් අපට උදව් කළ යුතුය යන හැඟීමෙන් ඔවුන්ගෙන් උදව් ගත්හ. ප‍්‍රයෝජන ගත්හ. එහෙත් ප‍්‍රති උපකාර නොකළහ. එසේ ම වසන්ත මේ වැඩිහිටියන්ට උදව් කරන්නේ ඔවුන් ගේ දේපළ අයිතිකැර ගැනීමට යන අදහසින් වසන්ත කෙරෙහි නුරුස්නා ගතියකින් ද යුක්ත වූහ.වසන්ත ද කිය යුතු දේ මූණටම කියන්නෙක් විය. මේ වැඩිහිටියන් අසනීප වූ අවස්ථාවලදී සිය බිරිය සමඟ සාත්තු සප්පායම් පවා කළ අතර, වැඩිහිටියන් ගේ ඥාතීහු ලාභ ප‍්‍රයෝජන පමණක් ගැනීමට පැමිණි විට “බලන්න ඔය උදවිය මේ මහත්තයලාගේ නෑයෝ නේද?උදව් ඉල්ලන්න එනවා මිසක් මේ අයට උදව්වක් කරන්න හිතෙන්නේ නෑ නේද? ඒක අසාධාරණයි.” කියා පවසයි. මෙයින් ඒ වැඩිහිටියන්ගේ ඥාතීහු වසන්ත කෙරෙහි අමනාපයෙන් විසූහ.පියල් නමැති තරුණයා ඒ අය අතරින් වඩාත් ම අමනාපයකින් හා තරහවකින් පසු විය. එසේ ම පියල් නිතරම ඒ නිවසට මුදල් හදල් ඉල්ලා ගෙන එන්නෙක් ද වීය. පියල් පොලිස් නිලධාරින් ද ළඟින් ඇසුරු කළේය.දිනක් මේ වැඩිහිටියන් ගේ නිවසේ ලාච්චුවක තිබූ රුපියල් පහළොස් දහසක මුදලක් හා රත්රන් මුදු දෙකක් අතුරුදන් වීය. එදින වසන්ත ගේ බිරිය ද ඒ නිවසේ අයට උදව් කරන්නට පැමිණ සිටියාය.මේ අතර වසන්ත ද එහි පැමිණියේ ය. ඩයස් මහත්මයා තම නිවසේ සිදු වී ඇති සොරකම පිළිබඳ වසන්තට පැවසුවේය. “වහාම පොලිසියට ගොස් පැමිණිලි කරමු”යි වසන්ත යෝජනා කෙළේය. එහෙත් “අපි තව ටිකක් බලමු” යි ඩයස් මහතා පැවසීය. සතියක් ගෙවී ගියේය. සොරකම පිළිබඳ කිසිදු හෝඩුවාවක් ලැබුණේ ද නැත.කෙසේ නමුත් පියල්ගේ උපදෙස් පරිදි ඩයස් මහතා පොලිසියේ පැමිණිල්ලක් කොට නිහඬව සිටියේය. එදින වසන්තගේ බිරිය පැමිණ ඩයස් මහතා ගේ බිරියට උදව් කරමින් ඒ නිවසේ සාලය අතු ගාමින් සිටියාය. ඩයස් මහතා සහ බිරිය සමඟ පියල් කෑම කාමරයේ කතා බස් කරමින් සිටියේය.මේ අතර වසන්තගේ බිරිය නොහඳුනන පිරිමි ළමයෙක් නිවසට පැමිණ කුඩා පාර්සලයක් ගෙනැවිත් සාලයේ මේසය මත තබා ආපසු ගියේ ය. එයින් ටික වේලාවකට පසු ඩයස් යුවළ පියල් සමඟ කෑම කාමරයේ සිට සාලයට පැමිණි අතර, පියල් පිටත්ව ගියේය.ඒ සමග සාලයේ මේසය මත තිබුණු පාර්සලය ඩයස් මහතා ගේ නෙත ගැටිණි. ඒ කුමක්දැයි ලිහා බැලූ විට නැති වූ මුදල් සහ රත්රන් මුදු දෙක එහි වීය. මෙය මෙතැනට ආවේ කෙසේ දැයි වසන්තගේ බිරියගෙන් ඇසු විට කවුදෝ නාඳුනන ළමයකු එය ගෙනැවිත් එහි තබා මහත්තයාට දෙන්නැයි කියා ආපසු ගිය බව පැවසුවාය.මෙය කෙසේ සිදු වී දැයි කතා බහ කරමින් සිටින විට පොලිසියෙන් පැමිණියේය. සොරකම පිළිබඳ විමැසූ විට ඒවා මේසය මත තිබී හමුවූ බව ඩයස් මහතා කීවේය. පොලිස් නිලධාරියා ද ඒවා රැගෙන පරීක්ෂා කොට වසන්ත ගේ බිරිය ගේ අතට දී මේවා හඳුනනවාදැ යි ඇසීය. ඇය “නැතැ” යි කීවාය. “එහෙමද? එහෙනම් අපි පොලිසියට ගිහින් කට උත්තරයක් දී එමු” යි කී පොලිස් නිලධාරියා ඇයට ජීප් රියට නගින ලෙස නියෝග කෙළේය. ඇය බියට පත්ව හඬන්නට වුවාය. මේ අවස්ථාවේ වසන්ත ද පා පැදියෙන් එම නිවසට ආවේය.සිය බිරිය බියට පත්ව හඬනු දැක “මොකද මේ?” යැයි පොලිස් නිලධාරියාගෙන් විමසුවේය. “මේ ගෙදර සිද්ධ වෙච්ච හොරකමට මෙයාව අත් අඩංගුවට ගත්තා.” යි නිලධාරියා පැවසීය.“මොනවා?” යි විමතියෙන් උච්චාරණය කළ වසන්ත, ඩයස් මහතා දෙස ද බැලුවේය. කල්පනා කළේය. “හරි සැකපිට අත් අඩංගුවට ගන්න පුළුවන්. ඒත් ගැහැනියක් අත් අඩංගුවට අරගෙන යන්න පොලිස් කාන්තාවක් ඕනෑ නේද” යි වසන්ත නීතිය කතා කළේය.“එහෙනම් තමුසෙත් නගිනවා ජීප් ඒකට. පොලිසියට ගිහින් කට උත්තරයක් ලියලා එමු.” නිලධාරියා පැවසීය. වසන්ත හා බිරිය ජීප් රියෙන් පොලිසියට ගෙන ගියේය. කට උත්තරයක් ලියා අත්සන් ගත්තේය.එසේ අත්සන් ගැනීමෙන් පසු පොලිසිය කළේ මේ අඹු සැමි දෙදෙනා සොරකම් කිරීමේ චෝදනාව මත මහේස්ත‍්‍රාත්වරයා වෙත ඉදිරිපත් කිරීමයි. මහේස්ත‍්‍රාත්වරයා ඉදිරියේ දී තමන්ගේ නිදහසට කරුණු කීමට වසන්ත උත්සාහ කළ ද “ඒවා හෙට උදේට උසාවියේ දී කියන්නැ” යි කියා රිමාන්ඩ් බාරයට පත් කෙළේය.එතැනින් වැලිකඩ බන්ධනාගාරයට ගෙන ගිය මේ දෙදෙනාගෙන් බිරිය කාන්තා අංශයට ද වසන්ත පිරිමි අංශයට ඇතුළත් කැරිණි.පසු දින මේ දෙදෙනා නැවත මහේස්ත‍්‍රාත් අධිකරණය වෙත ගෙන යනු ලැබිණි. වැදගත් පවුලක ඉපිද අනුන්ට උදව් කරමින් දැහැමිව ජීවත් වන මේ පුද්ගලයා බන්ධනාගාර රියේ සිට අධිකරණ ශාලාව වෙත ගෙන යන අයුරු දුටු වසන්ත ගැන දන්නා හඳුනන කෙනෙකු නිලධාරින්ගෙන් අවසර ගෙන උසාවි සිර මැදිරිය වෙත ගොස් වසන්තගෙන් “මේ මොකද” යි විමසීය.වසන්ත කෙටියෙන් කාරණය පැහැදිලි කොට තමන්ට නිතිඥ සහයා ලබා ගැනීමට පවා අවස්ථාවක් නොලැබුණු බව පැවසීමෙන් ඒ හිතවතා නීතිඥ මහතකුගේ සහාය ලබා ජන්නේය.එදින පොලිසිය සිදු කළේ අධිකරණයට සැකකරුවන් ඉදිරිපත් කිරීම පමණක් බැවින් නීතිඥවරයා කරුණු කීව ද නඩු විභාගය දෙසතියකට කල් දැමුණු බැවින් මේ දෙදෙනා නැවතත් දින දහ හතරක් රක්ෂිත බන්ධනාගාර ගත කැරිණි.යළිත් බන්ධනාගාර ගත වී දෙවැනි දිනයේ බන්ධනාගාරයේ භාවනා උපදේශක ඇම්. ඒ. ඇස්. ජයවර්ධන මහතා මෙහෙය වූ ආගමික වැඩ සටහනට සහභාගි වීමට වසන්තට අවස්ථාව ලැබිණි.එය අවසානයේ ඔහු ජයවර්ධන මහතා සමඟ තමන්ට සිදුවූ අවනඩුව සම්පූර්ණයෙන් ම විස්තර කොට පවසා එදින භාවනා වැඩ සටහනෙන් පසු තමන් ගේ මනසට විශාල සහනයක්, සුවයක් දැනුණු බවත් ඉතුරු දින දහතුන තුළ සම්පූර්ණයෙන් ම ඊට කැප වී ආධ්‍යාත්මීය දියුණුවක් ලබන්නට අධිෂ්ඨාන කළ බවත් පැවසීය.වසන්ත රැඳී සිටි බන්ධනාගාර වාට්ටුවේ රැඳවියන් දෙසිය ගණනක් පමණ වූහ. චෝදනාවලට සැක පිට රක්ෂිත බන්ධනාගාර ගත කොට සිටි බැවින් ඔවුන්ට යම්කිසි වැඩ රාජකාරියක් පැවරී තිබුණේ ද නැත.ඔව්හු වාට්ටුවේ තැන තැන හිඳ ගෙන සතුරාට වෛර කළහ. පොලිස් නිලධාරීන්ට සාප කළහ. පවුලේ අඹු දරුවන් ගැන සිතා දුක් පීඩා වින්දහ. සියලු දෙනා ම පාහේ මොනයම් හෝ වේදනාවකින් පීඩා වින්දහ.වසන්ත ඔවුන් සමඟ සාකච්ඡා කොට ආගම දහමට යොමු වීමෙන් සිතට ලැබෙන සුවදායක බව වටහා දුන්නේය. මේ නිකරුණේ ගත වන කාලයෙන් ඵලදායි ප‍්‍රයෝජනයක් ලබමුයි යෝජනා කොට ඔවුන් ද ඊට පොළඹවා ගත්තේ ය.ඒ පිරිසෙන් එකසිය හතළින් එක් දෙනෙක් වසන්ත සමඟ ආගමික කටයුතුවලට පෙළඹුණු තත්ත්වයක් ගොඩ නැගුණි. ඔවුන් එකට ම වන්දනා කළහ. පිරිත් සජ්ජායනා කළහ. තම තමන්ට හැකි අන්දමින් භාවනා කළහ.මේ වන විට භාවනා උපදේශක ජයවර්ධන මහතාද හොරණ, දෙකඳුවල, දහම් පුහුණු මධ්‍යස්ථානයේ තාවකාලික පැවිද්ද ලබා පුහුණුව අවසන් කොට තිබුණි. දින දහ හතරක තාවකාලික පැවිද්දෙන් සිතට ලැබුණු ශක්තිය, දියුණුව හා සහනය මේ පිරිසට පැහැදිලි කළහ.වසන්ත ද ජයවර්ධන මහතා ලවා දෙකඳුවල තාවකාලික පැවිද්ද ලැබීමට අවස්ථාව සලසා ගත්තේය. ඊළඟ නඩු දිනයේ දී වසන්ත හා බිරිය අධිකරණයෙන් නිදහස් කළහ.මේ වන විට මෙම සොරකම පියල් විසින් නිර්මාණය කරන ලද්දක් බව ඩයස් මහතාට ද අවබෝධ වී තිබිණි. එහෙත් ඒ වන විට තම පවුලට සිදු වූ ලැජ්ජාව නිසා වසන්ත ගේ මව සිය දියණිය පදිංචිව සිටින ඕස්ටේ‍්‍රලියාව බලා පිටත්ව ගොස් තිබිණි.වසන්ත උසාවියෙන් නිදහස්ව කෙළින්ම ගියේ ඩයස් මහතා ගේ ගෙදරට ය. තමන් ආධ්‍යාත්මීය වශයෙන් සුවයක් ලබන තත්ත්වයට පත් වූයේ මෙම රක්ෂිත බන්ධනාගාර ගතවිම නිසා බව ඩයස් මහතාට පවසා ස්තුති කෙළේය. පියල්ටත්, පියල් ගේ මිත‍්‍ර පොලිස් නිලධාරීන්ටත් මෛතී‍්‍ර කරන්නට තරම් වසන්ත ගේ සිත ඒ වන විට යහමගට සකස් වී තිබිණි.එතැනින් නිවසට ගිය වසන්ත බිරිය සමඟ කෙළින්ම ගියේ හොරණ දෙකඳුවල දහම් පුහුණු මධ්‍යස්ථානයට ය. ඒ වන විට එහි ප‍්‍රධාන මෙහෙණින් වහන්සේ සමග සාකච්ඡා කොට ඔවුන්ට අවශ්‍ය ඉඩකඩ පහසුකම් ජයවර්ධන මහතා විසින් සලසනු ලැබ තිබිණි.වසන්තගේ බිරිය මෙහෙණින් වහන්සේ ගේ අනුශාසනා උපදෙස් පරිදි නේවාසික උපාසිකාවක් බවට පත් වූවාය. දෙකඳුවල තාවකාලික පැවිදි වැඩ සටහනේ ප‍්‍රධාන උපදේශක ආචාර්ය උහුමීයේ සුමනසාර නාහිමියන් ගේ උපදෙස් අනුශාසනා පරිදි වසන්ත තාවකාලික පැවිද්දට ඇතුළත් විය.දින දහ හතරේ තාවකාලික පැවිදි පුහුණුව අනුව දහම් දැනුම - වන්දනා ක‍්‍රම - පැවිදි වත - ධර්ම දේශනය - පිරිත් සජ්ජායනය හා භාවනාව පිළිබඳ දැනුවත්ව සිටින වසන්ත අදත් දෙකඳුවල උපාසක ජීවිතයේ කල් ගෙවයි.ඔහු ඉදිරියේ දී ස්ථිර පැවිද්ද ලබා ගැනීමට නියමිතය. ඔහුගේ බිරිය ද මෙහෙණි සස්නට ඇතුළත් වීමට අදහස් කැර ගෙන උපාසිකාවක ලෙස කටයුතු කරන්නීය.වසන්තට මේ තත්ත්වයට පත්වීමට අනියම් ආකාරයකින් හෝ මඟ පාදා දීම පිළිබඳ පියල්ටත්, පියල්ගේ හිතවත් පොලිස් නිලධාරීන්ටත් වසන්ත නිතරම පින් අනුමෝදන් කරයි.මතුගම මහින්ද විජේතිලක </content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=aa0802241_01</link>
    <topic>රම්බොඩ උමඟ</topic>
    <author/>
    <content>රම්බොඩ උමඟ ජනපති අතින් ඇරේරට නොබෙදන හොඳ ම විසඳුම 13 වන ව්‍යවස්ථා සංශෝධනයයිඔඩ්ඩුසුඩාන් කඳවුරට ගුවන් ප‍්‍රහාරවී කිලෝව කමතේදීම රු.32යි !ලොකු සර්ලා පගා ගත්තොත් අපට කියන්නවකුගඩු රෝගය වසංගතයක් ද? ප‍්‍රදේශ හයකින් තවත් රෝගීන් 6900 ක්විසිඅට වසරකට පසුව රේල්ලුවේ ලොකු වැඩක්මේ වසරේ ඉලක්කය කෝටි 40,000යිදිවි බේරුවාට ජනපති තුති පුදයිපාසල් වාහන අඳුරුනම් අත් අඩංගුවට ගන්න - පොලිසියඕ.අයි.සී.ලාට සුදුසුකම් ඕනෑජනමත පිටුවඑතෙර කෘෂි - ඉදිකිරීම් ක්ෂේත‍්‍රවලට ශ‍්‍රමිකයන් යැවීමට පියවරආචාර්ය විරේන්ද්‍ර හෙගාඩ් පූජකතුමා විසින් මහාචාර්ය බෙල්ලන්විල විමලරතන හිමියන්ට චාරිත‍්‍රමය සාටකය සහ සම්මාන තිළිණය පිරිනමන ලද අවස්ථාවපිහිටවන්නශ‍්‍රී ලංකාවේ දිගම මහාමාර්ග උමඟ වන රම්බොඩ උමං මාර්ගය ඊයේ උදේ මහින්ද රාජපක්ෂ ජනාධිපතිතුමා අතින් විවෘත කරනු ලැබිණි.ගම්පොළ හා නුවරඑළිය ප‍්‍රධාන නගර යා කෙරෙන රම්බොඩ උමං මාර්ගයේ ඉදිකිරීම් කටයුතු සඳහා ජපන් ජාත්‍යන්තර සහයෝගිතා බැංකුවෙන් යෙන් මිලියන 3078 ක් ලබාදෙන ලදී. මේ සඳහා වැය කළ මුළු මුදල රුපියල් බිලියන 3.1 කි. 2003 වසරේ දී මෙහි ඉදිකිරීම් කටයුතු ආරම්භ කරනු ලැබිණ. දිගින් මීටර් 225 ක් සහ පළලින් මීටර් 7 ක් වන මෙය මං තීරු දෙකකින් සමන්විත ය. උමං මාර්ගය ඉදිකිරීමට පමණක් වැය වී ඇති මුදල රුපියල් මිලියන 200 කි.මේ උමං මාර්ගය ඉදිකිරීම සඳහා කිලෝමීටර් 54 ක් වූ ගම්පොළ - නුවරඑළිය මාර්ගයත් කිලෝමීටර් 17 ක් වූ ගම්පොළ - නාවලපිටිය මාර්ගයත් ප‍්‍රතිසංස්කරණය කරනු ලැබීය.මේ අවස්ථාවට මහාමාර්ග හා මාර්ග සංවර්ධන ඇමැති ජෙයරාජ් ප‍්‍රනාන්දු පුල්ලේ පශු සම්පත් සංවර්ධන ඇමැති සී.බී. රත්නායක සහ මුත්තුසිවලිංගම් ඇමැතිවරු ද මුදල් අමාත්‍යාංශ ලේකම් ආචාර්ය පී.බී. ජයසුන්දර, මහාමාර්ග හා මාර්ග සංවර්ධන අමාත්‍යාංශයේ ලේකම් එස්. අමරසේකර යන මහත්වරු ද සහභාගි වූහ.</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=aa0802241_02</link>
    <topic>රට නොබෙදන හොඳ ම විසඳුම 13 වන ව්‍යවස්ථා සංශෝධනයයි</topic>
    <author/>
    <content>රම්බොඩ උමඟ ජනපති අතින් ඇරේරට නොබෙදන හොඳ ම විසඳුම 13 වන ව්‍යවස්ථා සංශෝධනයයිඔඩ්ඩුසුඩාන් කඳවුරට ගුවන් ප‍්‍රහාරවී කිලෝව කමතේදීම රු.32යි !ලොකු සර්ලා පගා ගත්තොත් අපට කියන්නවකුගඩු රෝගය වසංගතයක් ද? ප‍්‍රදේශ හයකින් තවත් රෝගීන් 6900 ක්විසිඅට වසරකට පසුව රේල්ලුවේ ලොකු වැඩක්මේ වසරේ ඉලක්කය කෝටි 40,000යිදිවි බේරුවාට ජනපති තුති පුදයිපාසල් වාහන අඳුරුනම් අත් අඩංගුවට ගන්න - පොලිසියඕ.අයි.සී.ලාට සුදුසුකම් ඕනෑජනමත පිටුවඑතෙර කෘෂි - ඉදිකිරීම් ක්ෂේත‍්‍රවලට ශ‍්‍රමිකයන් යැවීමට පියවරආචාර්ය විරේන්ද්‍ර හෙගාඩ් පූජකතුමා විසින් මහාචාර්ය බෙල්ලන්විල විමලරතන හිමියන්ට චාරිත‍්‍රමය සාටකය සහ සම්මාන තිළිණය පිරිනමන ලද අවස්ථාවපිහිටවන්නජාතික ප‍්‍රශ්නයට දේශපාලන විසඳුමක් සොයන අවස්ථාවේ රට බෙදන්නේ නැතිව ලබා ගත හැකි හොඳ ම ආරම්භය 13 වන ආණ්ඩුක‍්‍රම ව්‍යවස්ථාව සංශෝධනය කිරීම බව සර්ව පාක්ෂික කමිටු යෝජනාවලියේ සඳහන් වී ඇතැයි මහින්ද රාජපක්ෂ ජනාධිපතිතුමා පවසයි.මේ සංශෝධනය කි‍්‍රයාත්මක කරන්න ඉඩ නොදුන්නේ ප‍්‍රභාකරන් පමණක් බව පෙන්වා දුන් ජනාධිපතිතුමා මානුෂික මෙහෙයුම්වලින් උතුරු - නැඟෙනහිර එල්. ටී. ටී. ඊ. ග‍්‍රහණයෙන් මුදාගෙන තිබෙන බවත් මුදා ගත් ප‍්‍රදේශවල ජනතාවට දේශපාලන විසඳුමක් මෙන් ම සංවර්ධනයත් ලබා දිය යුතු බවත් පෙන්වා දුන්නේ ය. ජනාධිපතිතුමා මේ බව පැවසුවේ අරලියගහ මන්දිරයේ දී පැවැති ශ‍්‍රී. ල. නි. ප. ආසන සංවිධායකවරුන් සහ දිස්ති‍්‍රක් සංවිධායකවරුන් ගේ විශේෂ රැස්වීමක දී ය.අග‍්‍රාමාත්‍ය රත්නසිරි වික‍්‍රමනායක, මහතා ඇතුළු ශ‍්‍රී. ල. නි. ප. මැති ඇමැතිවරුන් ද දිස්ති‍්‍රක් සහ ආසන සංවිධායකයන් ද සහභාගි වූ මේ රැස්වීමේ දී ශ‍්‍රී. ල. නි. ප. මහ ලේකම් කෘෂිකර්ම සංවර්ධන හා ගොවි ජන සේවා ඇමැති මෛති‍්‍රපාල සිරිසේන, විදුලි බල හා බලශක්ති ඇමැති මහින්දානන්ද අලුත්ගමගේ යන මහත්වරු ද කතා කළහ.</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=aa0802241_04</link>
    <topic>ඔඩ්ඩුසුඩාන් කඳවුරට ගුවන් ප‍්‍රහාර</topic>
    <author/>
    <content>රම්බොඩ උමඟ ජනපති අතින් ඇරේරට නොබෙදන හොඳ ම විසඳුම 13 වන ව්‍යවස්ථා සංශෝධනයයිඔඩ්ඩුසුඩාන් කඳවුරට ගුවන් ප‍්‍රහාරවී කිලෝව කමතේදීම රු.32යි !ලොකු සර්ලා පගා ගත්තොත් අපට කියන්නවකුගඩු රෝගය වසංගතයක් ද? ප‍්‍රදේශ හයකින් තවත් රෝගීන් 6900 ක්විසිඅට වසරකට පසුව රේල්ලුවේ ලොකු වැඩක්මේ වසරේ ඉලක්කය කෝටි 40,000යිදිවි බේරුවාට ජනපති තුති පුදයිපාසල් වාහන අඳුරුනම් අත් අඩංගුවට ගන්න - පොලිසියඕ.අයි.සී.ලාට සුදුසුකම් ඕනෑජනමත පිටුවඑතෙර කෘෂි - ඉදිකිරීම් ක්ෂේත‍්‍රවලට ශ‍්‍රමිකයන් යැවීමට පියවරආචාර්ය විරේන්ද්‍ර හෙගාඩ් පූජකතුමා විසින් මහාචාර්ය බෙල්ලන්විල විමලරතන හිමියන්ට චාරිත‍්‍රමය සාටකය සහ සම්මාන තිළිණය පිරිනමන ලද අවස්ථාවපිහිටවන්නමුලතිව් හි ඔඩ්ඩුසුඩාන් එල්. ටී. ටී. ඊ. කඳවුරකට ගුවන් හමුදාව ඊයේ (23) ගුවන් ප‍්‍රහාරයක් එල්ල කෙළේ ය.මේ ප‍්‍රහාරය සාර්ථක වූ බව ගුවන් නියමුවන් සනාථ කළ බව ජාතික ආරක්‍ෂාව පිළිබඳ මාධ්‍ය මධ්‍යස්ථානය පවසයි.</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=aa0802243</link>
    <topic>වී කිලෝව කමතේදීම රු.32යි !</topic>
    <author>නිහාල් පී.අබේසිංහ</author>
    <content>රම්බොඩ උමඟ ජනපති අතින් ඇරේරට නොබෙදන හොඳ ම විසඳුම 13 වන ව්‍යවස්ථා සංශෝධනයයිඔඩ්ඩුසුඩාන් කඳවුරට ගුවන් ප‍්‍රහාරවී කිලෝව කමතේදීම රු.32යි !ලොකු සර්ලා පගා ගත්තොත් අපට කියන්නවකුගඩු රෝගය වසංගතයක් ද? ප‍්‍රදේශ හයකින් තවත් රෝගීන් 6900 ක්විසිඅට වසරකට පසුව රේල්ලුවේ ලොකු වැඩක්මේ වසරේ ඉලක්කය කෝටි 40,000යිදිවි බේරුවාට ජනපති තුති පුදයිපාසල් වාහන අඳුරුනම් අත් අඩංගුවට ගන්න - පොලිසියඕ.අයි.සී.ලාට සුදුසුකම් ඕනෑජනමත පිටුවඑතෙර කෘෂි - ඉදිකිරීම් ක්ෂේත‍්‍රවලට ශ‍්‍රමිකයන් යැවීමට පියවරආචාර්ය විරේන්ද්‍ර හෙගාඩ් පූජකතුමා විසින් මහාචාර්ය බෙල්ලන්විල විමලරතන හිමියන්ට චාරිත‍්‍රමය සාටකය සහ සම්මාන තිළිණය පිරිනමන ලද අවස්ථාවපිහිටවන්නනිහාල් පී.අබේසිංහඅපේ රටේ ලක්ෂ 18කට අධික ගොවි පවුල් ගණනාවකට සෙත සලසමින් මෑත ඉතිහාසයේ මහ කන්නයේ වී අස්වනු නෙළන සමයේ වී ගොවීන්ට ලැබුණු වැඩිම වී මිල මේ දිනවල ලැබෙමින් පවතින බවත්, මෙවර මහ වී අස්වැන්නෙන් වැඩි වී ප‍්‍රමාණයක් කිලෝවක් රුපියල් 30 – 32 ගණනේ පෞද්ගලික ව්‍යාපාරිකයන් දැන් කමතේදීම මිලදී ගන්නා බවත් ගොවි සංවිධාන නායකයෝ පවසති.රජයේ කෘෂිකර්ම වැඩපිළිවෙළ අනුව දැන් අපේ ගොවි ජනතාවට හොඳ කලක් උදාවී ඇති බවත්, රජය වී අලෙවි මණ්ඩලය පිහිටුවීම ඉතා අගය කරන බවත් ඉදිරියේදී වී ගොවීන්ට වී ගොවිතැනින් වැඩි ලාභ ගන්නට අවස්ථාව ලැබෙන බවත් ගොවි නායකයෝ කියති.පසුගිය මහ කන්නයේදී (2006/2007) අස්වනු නෙළන සමයේ වී ගොවීන්ට ලැබුණේ වී කිලෝවකට රුපියල් 15-16ක් බවත්, පසුගිය යල කන්නයේ දී ඒ මිල 18-19 ක් වූ බවත් පවසන ගොවි නායකයෝ වී මිල මේ අන්දමින් පවත්වා ගැනීමට රජය දිගටම කි‍්‍රයාකළහොත් එය ගොවියා වැටී සිටින සියලුම කරදර වලින් නිදහස් කිරීමක් බවද පෙන්වා දෙති.කිරිඳිඔය ඒකාබද්ධ ගොවි සංවිධානයේ සභාපති හම්බන්තොට සිරිපාල ජයවීර, ප‍්‍රගතිශීලි ගොවිජන සම්මේලනයේ සභාපති කවුඩුල්ලේ එම්.කේ.ජයතිස්ස, සමස්ත ලංකා ඒකාබද්ධ ගොවි සම්මේලනයේ ලේකම් හිඟුරක්ගොඩ ජී.ජී.හරමානිස්, රාජාංගනයේ එකමුතු උස්සාන ගොවි සංවිධානයේ සභාපති සමන් වර්ණසූරිය, එප්පාවල පලුගස්වැව ගොවි සංවිධානයේ ලේකම් එච්.බී.වන්නිනායක, රාජාංගනය රුහුණු ගොවි සංවිධානයේ සභාපති නිහාල් වන්නිආරච්චි යන මහත්වරු ද මෙම කරුණු සනාථ කරමින් අදහස් දැක්වූහ. . </content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=aa0802244</link>
    <topic>ලොකු සර්ලා පගා ගත්තොත් අපට කියන්න</topic>
    <author>සුභාෂිණි ජයරත්න</author>
    <content>රම්බොඩ උමඟ ජනපති අතින් ඇරේරට නොබෙදන හොඳ ම විසඳුම 13 වන ව්‍යවස්ථා සංශෝධනයයිඔඩ්ඩුසුඩාන් කඳවුරට ගුවන් ප‍්‍රහාරවී කිලෝව කමතේදීම රු.32යි !ලොකු සර්ලා පගා ගත්තොත් අපට කියන්නවකුගඩු රෝගය වසංගතයක් ද? ප‍්‍රදේශ හයකින් තවත් රෝගීන් 6900 ක්විසිඅට වසරකට පසුව රේල්ලුවේ ලොකු වැඩක්මේ වසරේ ඉලක්කය කෝටි 40,000යිදිවි බේරුවාට ජනපති තුති පුදයිපාසල් වාහන අඳුරුනම් අත් අඩංගුවට ගන්න - පොලිසියඕ.අයි.සී.ලාට සුදුසුකම් ඕනෑජනමත පිටුවඑතෙර කෘෂි - ඉදිකිරීම් ක්ෂේත‍්‍රවලට ශ‍්‍රමිකයන් යැවීමට පියවරආචාර්ය විරේන්ද්‍ර හෙගාඩ් පූජකතුමා විසින් මහාචාර්ය බෙල්ලන්විල විමලරතන හිමියන්ට චාරිත‍්‍රමය සාටකය සහ සම්මාන තිළිණය පිරිනමන ලද අවස්ථාවපිහිටවන්නසුභාෂිණි ජයරත්නපාසල්වලට ශිෂ්‍යයන් ඇතුළත් කැර ගැනීමේ දී විවිධාකාරයෙන් අල්ලස් ලබා ගැනීමේ සිදුවීම් ගණනාවක් පිළිබඳ පැමිණිලි රැසක් අධ්‍යාපන අමාත්‍යාංශයට ලැබී ඇති බවත් එසේ අල්ලස් ලබා ගන්නවුන් පිළිබඳ තොරතුරු වෙතොත් අල්ලස් කොමිසමට හෝ අධ්‍යාපන අමාත්‍යාංශ ලේකම්ට හෝ පළාත් අධ්‍යාපන අධ්‍යක්‍ෂවරුන්ට දැනුම් දෙන ලෙස අධ්‍යාපන අමාත්‍යාංශ ලේකම් නිමල් බණ්ඩාර මහතා දෙමවුපියන්ගෙන් ඉල්ලා සිටී. මේ වන විට විදුහල්පතිවරුන් 10 දෙනකු සම්බන්ධ පැමිණිලි අමාත්‍යාංශ ලේකම් වෙත ලැබී ඇති අතර ඒවා විභාග කිරීම සඳහා අල්ලස් හෝ දූෂණ කොමිසමට යොමු කොට තිබේ.පාසල්වලට ළමයින් ඇතුළත් කැර ගැනීමේ දී හෝ ඇතුළත් කර ගත් පසුව හෝ ත්‍යාග වශයෙන් මුදල් ලබා ගැනීමත්, භාණ්ඩ ලබා ගැනීම හෝ ඉල්ලීමත් සපුරා තහනම් ය. මීට අමතරව දෙමවුපියන් ගේ කැමැත්තෙන් පාසලට ලබා දෙන යමක් හැර පාසල් ප‍්‍රතිසංස්කරණ කටයුතු සඳහා අනිවාර්ය මුදලක් අය කිරීම ද අමාත්‍යාංශයෙන් තහනම් කැර ඇත. මුදල් ලබා ගත හැක්කේ සංවර්ධන සමිති, සේවා හා ආරක්‍ෂක ගාස්තු පමණි. අල්ලස් ලබා ගන්නන් පිළිබඳව තොරතුරු දැනුම් දීමේ දී දෙමවුපියන් කිසිම ආකාරයකින් හෝ බිය විය යුතු නැති බවත් දරුවා ගේ ආරක්‍ෂාව පිළිබඳ වගකීමත්, දරුවාට පාසලක් ලබා දීමේ වගකීමත් අමාත්‍යාංශය දරන බව අධ්‍යාපන ලේකම්වරයා වැඩිදුරටත් පැවැසී ය. </content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=aa0802245</link>
    <topic>වකුගඩු රෝගය වසංගතයක් ද? ප‍්‍රදේශ හයකින් තවත් රෝගීන් 6900 ක්</topic>
    <author>සුනිල් දයා අල්විස්</author>
    <content>රම්බොඩ උමඟ ජනපති අතින් ඇරේරට නොබෙදන හොඳ ම විසඳුම 13 වන ව්‍යවස්ථා සංශෝධනයයිඔඩ්ඩුසුඩාන් කඳවුරට ගුවන් ප‍්‍රහාරවී කිලෝව කමතේදීම රු.32යි !ලොකු සර්ලා පගා ගත්තොත් අපට කියන්නවකුගඩු රෝගය වසංගතයක් ද? ප‍්‍රදේශ හයකින් තවත් රෝගීන් 6900 ක්විසිඅට වසරකට පසුව රේල්ලුවේ ලොකු වැඩක්මේ වසරේ ඉලක්කය කෝටි 40,000යිදිවි බේරුවාට ජනපති තුති පුදයිපාසල් වාහන අඳුරුනම් අත් අඩංගුවට ගන්න - පොලිසියඕ.අයි.සී.ලාට සුදුසුකම් ඕනෑජනමත පිටුවඑතෙර කෘෂි - ඉදිකිරීම් ක්ෂේත‍්‍රවලට ශ‍්‍රමිකයන් යැවීමට පියවරආචාර්ය විරේන්ද්‍ර හෙගාඩ් පූජකතුමා විසින් මහාචාර්ය බෙල්ලන්විල විමලරතන හිමියන්ට චාරිත‍්‍රමය සාටකය සහ සම්මාන තිළිණය පිරිනමන ලද අවස්ථාවපිහිටවන්නසුනිල් දයා අල්විස්පසුගිය කාල සීමාවේ දී ගිරාඳුරුකෝට්ටේ, පදවිය, පොලොන්නරුව, මැදිරිගිරිය, මහියංගණය, නිකවැරටිය යන පළාත්වලින් පමණක් වකුගඩු රෝගීන් 6900 ක් වාර්තා වී ඇත.සාමාන්‍යයෙන් ජනගහනයෙන් මිලියනයකට වකුගඩු රෝගීන් 200 ක් පමණ සංඛ්‍යාවක් මේ රෝග තත්ත්වයට පත්වන නමුත් මෑතක දී බොහෝ පළාත්වලින් අසාමාන්‍ය ලෙස වකුගඩු රෝගීන් වාර්තාවීමටත් රෝගයේ ව්‍යාප්තියක් පැවතීමත් රෝග තත්ත්වයට නිශ්චිත හේතුවක් අනාවරණය නොවීමත් ගැටලු සහගත තත්ත්වයක් බවට පත් වී තිබෙන්නේ යැයි සෞඛ්‍ය බලධාරීහු පවසති.සාමාන්‍යයෙන් මේ රෝගීන් ගේ සංඛ්‍යාව වසරකට 2000 ත් 3000 ත් ඉක්ම නොයන මුත් මේ වන විට රෝගය බදුල්ල දිස්ති‍්‍රක්කය ඇතුළු තවත් දිස්ති‍්‍රක්කවලින් වාර්තාවීමට පටන් ගෙන තිබේ. ගිරාඳුරුකෝට්ටෙන් 2500 ක්, පදවියෙන් 1200 ක්, පොලොන්නරුවෙන් 1000 ක්, මැදිරිගිරියෙන් 1000 ක්, මහියංගණයෙන් 800 ක් සහ නිකවැරටියෙන් 400 ක් වශයෙන් රෝගීන් වාර්තා වී තිබේ.කෘමි නාශක හා පලිබෝධ නාශක ශරීරගත වීම පානීය ජලය පිළිබඳ ප‍්‍රශ්න රතු මස් වර්ග අධිකව කෑම, දියවැඩියාව, රුධිර පීඩනය, ඇතැම් ඖෂධ නිසා ද එසේ ම ඇලුමිනියම් භාජනවල ආහාර පිසීම යන කරුණු ගණනාවක් ද වකුගඩු රෝග ඇතිවීමට තුඩු දෙන කරුණු ලෙස හඳුනා ගෙන තිබේ. </content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=aa0802246</link>
    <topic>විසිඅට වසරකට පසුව රේල්ලුවේ ලොකු වැඩක්</topic>
    <author>තාරක වික‍්‍රමසේකර</author>
    <content>රම්බොඩ උමඟ ජනපති අතින් ඇරේරට නොබෙදන හොඳ ම විසඳුම 13 වන ව්‍යවස්ථා සංශෝධනයයිඔඩ්ඩුසුඩාන් කඳවුරට ගුවන් ප‍්‍රහාරවී කිලෝව කමතේදීම රු.32යි !ලොකු සර්ලා පගා ගත්තොත් අපට කියන්නවකුගඩු රෝගය වසංගතයක් ද? ප‍්‍රදේශ හයකින් තවත් රෝගීන් 6900 ක්විසිඅට වසරකට පසුව රේල්ලුවේ ලොකු වැඩක්මේ වසරේ ඉලක්කය කෝටි 40,000යිදිවි බේරුවාට ජනපති තුති පුදයිපාසල් වාහන අඳුරුනම් අත් අඩංගුවට ගන්න - පොලිසියඕ.අයි.සී.ලාට සුදුසුකම් ඕනෑජනමත පිටුවඑතෙර කෘෂි - ඉදිකිරීම් ක්ෂේත‍්‍රවලට ශ‍්‍රමිකයන් යැවීමට පියවරආචාර්ය විරේන්ද්‍ර හෙගාඩ් පූජකතුමා විසින් මහාචාර්ය බෙල්ලන්විල විමලරතන හිමියන්ට චාරිත‍්‍රමය සාටකය සහ සම්මාන තිළිණය පිරිනමන ලද අවස්ථාවපිහිටවන්නතාරක වික‍්‍රමසේකරවසර 28 කට පසු දුම්රිය දෙපාර්තමේන්තුවට දුම්රිය එන්ජින් 10 කට වඩා වැඩි සංඛ්‍යාවක් එකවර ආනයනයට කටයුතු කර ඇත. 1980 වසරේ M – 7 වර්ගයේ එන්ජින් 16 ක් එංගලන්තයෙන් ආනයනය කිරීමෙන් පසු වරකට ආනයනය කරන ලද උපරිම ලොකොමොටිව් දුම්රිය එන්ජින් සංඛ්‍යාව 10 කි.එහෙත් මෙවර නව දුම්රිය එන්ජින් 15 ක් මිලට ගැනීමට සඳහා මේ වන විට අන්තර්ජාතික ටෙන්ඩර් කැඳවා ඇති අතර මේ වන විට විදේශීය සමාගම් 15 කින් පමණ ටෙන්ඩර් ලැබී ඇති බව දුම්රිය දෙපාර්තමේන්තුව පවසයි.කැබිනට් මණ්ඩලය විසින් අනුමත කරන ලද කමිටුවක් මඟින් නියමිත ප‍්‍රමිතියකින් යුත් එන්ජින් ලබා ගැනීම නිර්දේශ කෙරේ. මෙම කමිටුවට දුම්රිය අතිරේක සාමාන්‍යාධිකාරි (තාක්‍ෂණ), දුම්රිය ප‍්‍රධාන යාන්ති‍්‍රක ඉංජිනේරු ඇතුළු ජ්‍යෙෂ්ඨ ඉංජිනේරුවන් පිරිසක් ද බාහිර තාක්‍ෂණ ඉංජිනේරුවන් පිරිසක් ද වෙති.ලබා ගැනීමට නියමිත මෙම දුම්රිය එන්ජින් උඩරට ධාවනයට යෝග්‍ය වීමේ ප‍්‍රමිතිය දෙපාර්තමේන්තුව බලාපොරොත්තු වන අතර රියැදුරු කුටි දෙකක් තිබීම ද අනිවාර්ය වේ.එමෙන් ම අශ්ව බල 1950 ක් (කිලෝ වොට් 1450 ක්) හෝ ඊට වැඩි බලයක් ද මෙම එන්ජින්වලින් බලාපොරොත්තු වේ.මෙම එන්ජින් සඳහා වූ ටෙන්ඩරය අපෙ‍්‍ර්ල් මස 4 වැනි දා විවෘත කරනු ලබන අතර අපෙ‍්‍ර්ල් මස දී අදාළ ටෙන්ඩරය ලබා දීමට නියමිත ය. මේ අතර චීනයෙන් ආනයනය කෙරුණු අවසාන මැදිරි 25ද සමඟින් මහනුවර - කොළඹ නගරාන්තර ශීඝ‍්‍රගාමි දුම්රියයන් 4 ට, යාල්දේවි, මහව කාර්යාල දුම්රිය ඇතුළු දුම්රියයන්ට මැදිරි යෙදීම ද මාර්තු මස 1, 2 දිනවල දී සිදු කෙරෙනු ඇත. </content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=aa0802247</link>
    <topic>මේ වසරේ ඉලක්කය කෝටි 40,000යි</topic>
    <author/>
    <content>රම්බොඩ උමඟ ජනපති අතින් ඇරේරට නොබෙදන හොඳ ම විසඳුම 13 වන ව්‍යවස්ථා සංශෝධනයයිඔඩ්ඩුසුඩාන් කඳවුරට ගුවන් ප‍්‍රහාරවී කිලෝව කමතේදීම රු.32යි !ලොකු සර්ලා පගා ගත්තොත් අපට කියන්නවකුගඩු රෝගය වසංගතයක් ද? ප‍්‍රදේශ හයකින් තවත් රෝගීන් 6900 ක්විසිඅට වසරකට පසුව රේල්ලුවේ ලොකු වැඩක්මේ වසරේ ඉලක්කය කෝටි 40,000යිදිවි බේරුවාට ජනපති තුති පුදයිපාසල් වාහන අඳුරුනම් අත් අඩංගුවට ගන්න - පොලිසියඕ.අයි.සී.ලාට සුදුසුකම් ඕනෑජනමත පිටුවඑතෙර කෘෂි - ඉදිකිරීම් ක්ෂේත‍්‍රවලට ශ‍්‍රමිකයන් යැවීමට පියවරආචාර්ය විරේන්ද්‍ර හෙගාඩ් පූජකතුමා විසින් මහාචාර්ය බෙල්ලන්විල විමලරතන හිමියන්ට චාරිත‍්‍රමය සාටකය සහ සම්මාන තිළිණය පිරිනමන ලද අවස්ථාවපිහිටවන්නවිදේශ ශ‍්‍රමිකයන්ගෙන් ගිය වසරේදී රු. කෝටි 30,000ක්විදේශ රැකියාවල නිරත ශ‍්‍රී ලාංකිකයන් විසින් ඉකුත් වසරේදී මෙරටට එවන ලද විදේශ විනිමයේ වටිනාකම ඇමෙරිකානු ඩොලර් බිලියන 3ක් හෙවත් රුපියල් කෝටි 30,000 ක් බව වාර්තා වේ. වසර 2006 ට සාපේක්ෂව මේ මුදල සියයට 19 කින් වැඩිවී ඇති බවද පැවසේ.ශ‍්‍රී ලංකාවට ලැබෙන විදේශ විනිමයෙන් සියයට 90 ක්ම විදෙස්ගත ශ‍්‍රී ලාංකික ශ‍්‍රමිකයන් විසින් එවන මුදල් බව සඳහන් වෙයි.මේ අතර 2008 වසරේදී විදේශ රැකියා නිරතවූවන්ගෙන් ඇමෙරිකානු ඩොලර් බිලියන 4 මුදලක් ලැබෙනු ඇතැයිද අපේක්ෂා කැරේ.</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=aa0802241_03</link>
    <topic>දිවි බේරුවාට ජනපති තුති පුදයි</topic>
    <author/>
    <content>රම්බොඩ උමඟ ජනපති අතින් ඇරේරට නොබෙදන හොඳ ම විසඳුම 13 වන ව්‍යවස්ථා සංශෝධනයයිඔඩ්ඩුසුඩාන් කඳවුරට ගුවන් ප‍්‍රහාරවී කිලෝව කමතේදීම රු.32යි !ලොකු සර්ලා පගා ගත්තොත් අපට කියන්නවකුගඩු රෝගය වසංගතයක් ද? ප‍්‍රදේශ හයකින් තවත් රෝගීන් 6900 ක්විසිඅට වසරකට පසුව රේල්ලුවේ ලොකු වැඩක්මේ වසරේ ඉලක්කය කෝටි 40,000යිදිවි බේරුවාට ජනපති තුති පුදයිපාසල් වාහන අඳුරුනම් අත් අඩංගුවට ගන්න - පොලිසියඕ.අයි.සී.ලාට සුදුසුකම් ඕනෑජනමත පිටුවඑතෙර කෘෂි - ඉදිකිරීම් ක්ෂේත‍්‍රවලට ශ‍්‍රමිකයන් යැවීමට පියවරආචාර්ය විරේන්ද්‍ර හෙගාඩ් පූජකතුමා විසින් මහාචාර්ය බෙල්ලන්විල විමලරතන හිමියන්ට චාරිත‍්‍රමය සාටකය සහ සම්මාන තිළිණය පිරිනමන ලද අවස්ථාවපිහිටවන්නගල්කිස්සේ බස් රථයක තිබූ බෝම්බය දැක ඒ ගැන බස් රථයේ රියදුරා සහ කොන්දොස්තරවරයාට දැනුම් දී සිදු වන්නට ගිය ජීවිත විනාශය වළක්වා ගත් ගල්කිස්සේ ඉන්ද්‍රානි ප‍්‍රනාන්දු මහත්මියට දුරකතනය මගින් මහින්ද රාජපක්ෂ ජනාධිපතිතුමා සිය ස්තුතිය පළ කැර ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=aa0802248</link>
    <topic>පාසල් වාහන අඳුරුනම් අත් අඩංගුවට ගන්න - පොලිසිය</topic>
    <author>කීර්ති මෙන්ඩිස්</author>
    <content>රම්බොඩ උමඟ ජනපති අතින් ඇරේරට නොබෙදන හොඳ ම විසඳුම 13 වන ව්‍යවස්ථා සංශෝධනයයිඔඩ්ඩුසුඩාන් කඳවුරට ගුවන් ප‍්‍රහාරවී කිලෝව කමතේදීම රු.32යි !ලොකු සර්ලා පගා ගත්තොත් අපට කියන්නවකුගඩු රෝගය වසංගතයක් ද? ප‍්‍රදේශ හයකින් තවත් රෝගීන් 6900 ක්විසිඅට වසරකට පසුව රේල්ලුවේ ලොකු වැඩක්මේ වසරේ ඉලක්කය කෝටි 40,000යිදිවි බේරුවාට ජනපති තුති පුදයිපාසල් වාහන අඳුරුනම් අත් අඩංගුවට ගන්න - පොලිසියඕ.අයි.සී.ලාට සුදුසුකම් ඕනෑජනමත පිටුවඑතෙර කෘෂි - ඉදිකිරීම් ක්ෂේත‍්‍රවලට ශ‍්‍රමිකයන් යැවීමට පියවරආචාර්ය විරේන්ද්‍ර හෙගාඩ් පූජකතුමා විසින් මහාචාර්ය බෙල්ලන්විල විමලරතන හිමියන්ට චාරිත‍්‍රමය සාටකය සහ සම්මාන තිළිණය පිරිනමන ලද අවස්ථාවපිහිටවන්නකීර්ති මෙන්ඩිස්අඳුරු වීදුරු යොදා ඇති හා නියමිත ප‍්‍රමාණයට වඩා ළමයින් රැගෙන යන සියලුම වර්ගයේ පාසල් වෑන් රථ වහා අත්අඩංගුවට ගන්නා ලෙස පොලිස් මූලස්ථානය දිවයිනේ සියලුම පොලිස් ස්ථානවලට නියෝග නිකුත් කර ඇත.මීට අමතරව බොහොමයක් පාසල් සිසු සිසුවියන් රැගෙන යන වාහන ධාවනයට නුසුදුසු අබලන් තත්ත්වයේ පවතින නිසා නුසුදුසු, ප‍්‍රමිතියෙන් තොර වාහන හිමියන්ට එරෙහිව නීතිමය පියවර ගන්නා ලෙසද සියලුම පොලිසිවලට නියෝග කර තිබේ.මේ අතර සෑම වෑන් රථයකම හිමිකරුගේ ලිපිනය හා දුරකථන අංකය පහසුවෙන් පෙනෙන ආකාරයට පිටුපස වාමුවාවේ සටහන් කළ යුතු බවට සෑම හිමිකරුවකුටම උපදෙස් දී ඇතත් තවමත් හරිහැටි එය කි‍්‍රයාත්මක නොවන බැවින් එවැනි වෑන් රථ දැඩි අවධානයට ලක්කරන ලෙසද නියෝග කර තිබේ. පාසල්වලට ළමයින් ප‍්‍රවාහනය කරන සෑම වෑන් රථයක් පිළිබඳවම වෙනමම ලේඛනයක් සෑම පොලිස් වසමක තිබිය යුතු බව සියලුම පොලිස් ස්ථානාධිපතිවරුන්ට දන්වා ඇති අතර එහි රියැදුරුගේ පෞද්ගලික විස්තර සහ රථ හිමිකරුගේ පෞද්ගලික විස්තර ද එහි ගමන් කරන ළමයින්ගේ විස්තර ද ඇතුළත් කළ යුතු බවට අවධාරණය කෙරේ.මෙම නීති තදින් කි‍්‍රයාත්මක කළ යුතු බවට සියලුම පොලිස් ස්ථානවලට දැනුම්දීමක් ද කර තිබේ.</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=aa0802249</link>
    <topic>ඕ.අයි.සී.ලාට සුදුසුකම් ඕනෑ</topic>
    <author/>
    <content>රම්බොඩ උමඟ ජනපති අතින් ඇරේරට නොබෙදන හොඳ ම විසඳුම 13 වන ව්‍යවස්ථා සංශෝධනයයිඔඩ්ඩුසුඩාන් කඳවුරට ගුවන් ප‍්‍රහාරවී කිලෝව කමතේදීම රු.32යි !ලොකු සර්ලා පගා ගත්තොත් අපට කියන්නවකුගඩු රෝගය වසංගතයක් ද? ප‍්‍රදේශ හයකින් තවත් රෝගීන් 6900 ක්විසිඅට වසරකට පසුව රේල්ලුවේ ලොකු වැඩක්මේ වසරේ ඉලක්කය කෝටි 40,000යිදිවි බේරුවාට ජනපති තුති පුදයිපාසල් වාහන අඳුරුනම් අත් අඩංගුවට ගන්න - පොලිසියඕ.අයි.සී.ලාට සුදුසුකම් ඕනෑජනමත පිටුවඑතෙර කෘෂි - ඉදිකිරීම් ක්ෂේත‍්‍රවලට ශ‍්‍රමිකයන් යැවීමට පියවරආචාර්ය විරේන්ද්‍ර හෙගාඩ් පූජකතුමා විසින් මහාචාර්ය බෙල්ලන්විල විමලරතන හිමියන්ට චාරිත‍්‍රමය සාටකය සහ සම්මාන තිළිණය පිරිනමන ලද අවස්ථාවපිහිටවන්නදිවයිනේ පොලිස් ස්ථාන සඳහා ස්ථානාධිපතිවරුන් ලෙස මින් ඉදිරියට පොලිස් නිලධාරීන් තෝරාගැනීම සඳහා ඔවුන් සතුවිය යුතු සුදුසුකම් මාලාවක් ජාතික පොලිස් කොමිසන් සභාව විසින් අනුමත කර ඇත. ඒ අනුව 414ක් වන මුළු පොලිස් ස්ථාන සඳහා ඒ1, ඒ2, ඒ3, බී හා සී වශයෙන් ශ්‍රේණිගත කර තිබේ. පොලිස් ස්ථානයේ ශ්‍රේණිය හා ප‍්‍රදේශයේ පොලිස් මෙහෙයුම්වල ස්වභාවය අනුව මින්පසු පොලිස් ස්ථාන සඳහා ස්ථානාධිපතිවරුන් පත්කෙරෙනු ඇත.මීට අමතරව පොලිස් විශේෂ කාර්ය බලකායේ නිලධාරීන් සඳහාද වෙනමම කි‍්‍රයාපටිපාටියක් සකසා තිබේ.මේ අතර විනය හෝ වෛද්‍ය හේතූූන් හෝ හදිසි සේවා අවශ්‍යතාවයන් මත හැරුණු විට පොලිස් ස්ථානාධිපතිවරයකු ලෙස කටයුතු කරන පොලිස් නිලධාරියකු වසර දෙකක් සිය තනතුරේ සේවය නිම කරන තුරු එක් පොලිස් ස්ථානයකින් තවත් ස්ථානයකට මාරු නොකළ යුතුවේ. රටේ ප‍්‍රමුඛතම නීති කි‍්‍රයාත්මක කිරීමේදී පොලිසිය අත්‍යවශ්‍ය ආයතනයක් වන බැවින් ජාතික පොලිස් කොමිසන් සභාව මෙම පියවර ගෙන තිබේ. </content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=aa08022420</link>
    <topic>ජනමත පිටුව</topic>
    <author>ජ.මු. සේනානායක</author>
    <content>රම්බොඩ උමඟ ජනපති අතින් ඇරේරට නොබෙදන හොඳ ම විසඳුම 13 වන ව්‍යවස්ථා සංශෝධනයයිඔඩ්ඩුසුඩාන් කඳවුරට ගුවන් ප‍්‍රහාරවී කිලෝව කමතේදීම රු.32යි !ලොකු සර්ලා පගා ගත්තොත් අපට කියන්නවකුගඩු රෝගය වසංගතයක් ද? ප‍්‍රදේශ හයකින් තවත් රෝගීන් 6900 ක්විසිඅට වසරකට පසුව රේල්ලුවේ ලොකු වැඩක්මේ වසරේ ඉලක්කය කෝටි 40,000යිදිවි බේරුවාට ජනපති තුති පුදයිපාසල් වාහන අඳුරුනම් අත් අඩංගුවට ගන්න - පොලිසියඕ.අයි.සී.ලාට සුදුසුකම් ඕනෑජනමත පිටුවඑතෙර කෘෂි - ඉදිකිරීම් ක්ෂේත‍්‍රවලට ශ‍්‍රමිකයන් යැවීමට පියවරආචාර්ය විරේන්ද්‍ර හෙගාඩ් පූජකතුමා විසින් මහාචාර්ය බෙල්ලන්විල විමලරතන හිමියන්ට චාරිත‍්‍රමය සාටකය සහ සම්මාන තිළිණය පිරිනමන ලද අවස්ථාවපිහිටවන්නජනමත පිටුවඅවුරුදු විසිඅටකට ආසන්න කාලයක් ශී‍්‍ර ලංකා ආණ්ඩුව උතුරේ ඇති වී තිබෙන අවුල විසඳීම සඳහා මෙතෙක් පැවැති රජයන් සහ රාජ්‍ය නායකයන් මෙන්ම අසල්වැසි ඉන්දියාව, පකිස්ථානය වැනි රටවල්වල රාජ්‍ය නායකයන් ද, උත්සාහ දැරූහ. එස්.ඩබ්ලිව්.ආර්.ඩී. බණ්ඩාරනායක අගමැති හා චෙල්වනායගම් මහතා එක්ව එදා මේ ප‍්‍රශ්නය සඳහා යම් ප‍්‍රායෝගික වැඩ පිළිවෙළක් ඇති කළහ.එහෙත් දකුණේ බලවේග එරෙහි වීම නිසා එම උත්සාහය සම්පූර්ණයෙන්ම නවතා දැමීමට සිදුවිය. විටක අගමැති ඩඩ්ලි සේනානායක මහත්මා රට සභා පනතක් මඟින් අදාළ ප‍්‍රශ්නය සඳහා විසඳුමක් ඉදිරිපත් කළේය. එය ද දකුණේ බලවේග මගින් ලොප් කරන ලදි.වර්තමානයේ 1977 බලයට පත් රජයේ පටන් අද 2008 දක්වා බලයට පත් රාජ්‍ය නායකයන් මන්තී‍්‍රවරු ඇමැතිවරු විදේශ අගමැතිවරු තම ජීවිතයෙන් වන්දි ගෙවීම දක්වා වර්ධනය වී ඇති මේ ප‍්‍රශ්නය විසඳ්‍ර ගැනීම සඳහා අතිගරු ජනාධිපති මහින්ද රාජපක්‍ෂ මැතිතුමා තමන්ගේ හදවතට එකඟව ඉදිරිපත් වී සිටීම උතුරේ මෙන්ම දකුණේ සාමය අගය කරන සෑම දෙනාගේම ප‍්‍රසාදයට හේතුවී තිබේ.2001 බලයට පත්වු රජය මේ ප‍්‍රශ්නය විසඳීම සඳහා එවකට රාජ්‍ය නායිකාව වශයෙන් සිටි චන්ද්‍රිකා බණ්ඩාරනායක කුමාරතුංග මහත්මිය සමග සාකච්ඡා කොට මේ බෙදුම්වාදී ත‍්‍රස්ත කල්ලිය නිරායුධ කොට සාමය උදාකර දෙනු ඇතැයි දකුණේ සියලු දෙනා බලාපොරොත්තු ඇතිකර ගත්හ.එහෙත් ජනතාවගේ බලාපොරොත්තු කෙසේ වෙතත් සිදුවුණේ මැති ඇමතිවරු සහ අගමැති එකතු වී එවකට බලයේ සිටි විධායක ජනාධිපතිනිය සමග අරගල කිරීම පමණි.මෙයින් ප‍්‍රයෝජන ගත් කොටි සංවිධානය ඔවුන්ගේ දුර්වල යුධ ශක්තිය සහ විදේශ අපකීර්තිය මකා ගැනීම සඳහා උපක‍්‍රම මාර්ගයක් සකස් කර ගත්හ.ඒ ඒක පාර්ශ්වික සටන් විරාමයක් ප‍්‍රකාශයට පත් කිරීමය. එවකට අගමැතිව සිටි වර්තමාන විපක්‍ෂ නායක තමන්ගේ බලය යොදමින් 2002 පෙබරවාරි 21 වැනිදා සටන් විරාමයක් හා සාම සාකච්ඡා පිළිබඳ අවබෝධතා ගිවිසුමක් අස්සන් කැරිණි. ඒ සමගම ඔහු කළ මේ වීර කි‍්‍රයාව පිළිබඳ අන්තර්ජාතිකය පවා අගය කැරිණි.එහෙත් අවාසනාවකට ඔහු අස්සන් කළ ගිවිසුමේ අඩංගු වූ කරුණු පිළිබඳ හරිහැටි අවබෝධයක් ලබා තිබුණ ද යන්න සැක සහිතය. ශී‍්‍ර ලංකා, සාමකාමි සියලු ජනතාවගේ වාසනාවකට මේ ගිවිසුමේ අන්තර්ගතය පිළිබඳ දිගින් දිගටම දකුණේ විරෝධතාව ඇති වන්නට සහ එහි අඩුපාඩු පෙන්වා දීමට සහ එය සැබෑවූ සාම ගිවිසුමක් නොවන බව අන්තර්ජාතිකයට පවා පෙන්වා දීමට සමත් විය.දැනට හත්දහස් වාරයක් මේ ගිවිසුමේ කොන්දේසි උල්ලංඝනය කෙට ඇති ත‍්‍රස්තවාදීන් දකුණේ සාමකාමි ජනතාවට මෙන්ම අන්තර්ජාතිකයට පෙන්වා දී ඇති එක් කරුණක් වන්නේ මේ ලියවිල්ල ඔවුන් ගණන් නොගන්නා බවය.අතිගුරු මහින්ද රාජපක්‍ෂ මැතිතුමා ශ්‍රේෂ්ඨ නායකයකු වශයෙන් මෙන්ම සියලුම මිනිසුන් ජාති ආගම් කුල වශයෙන් නොසලකා අපි සියලු දෙනා සාමයෙන් සමගියෙන් ජීවත් වෙමු යන්න උදාර චේතනාවෙන් රට පාලනය කරන උතුමෙකි.ගරු ජනාධිපතිතුමා ගේ දෑත් සවිමත් කොට සාමකාමීව දකුණේ සියලු බලවේග එකතු වී උතුරේ ජනතාවත් නැගෙනහිර ජනතාවත් බියට පත් කරමින් මිනිසුන්ගේ ජීවිත තඹයකට නොසලකන බෙදුම්වාදී ම්ලේච්ඡ කොටි සංවිධානය ලෝකය හමුවේ හුදකලා කළ යුතුය. කලක් අස්සන් කළ ඒ සටන් විරාම ගිවිසුම අහෝසි කළා නොව ඉබේටම අහෝසි වී ඇත.පාර්ලිමේන්තුවේ සියලු මන්තී‍්‍රන් එකතු වී මේ සඳහා විශේෂ වූ පනතක් හෝ සම්මත කරගෙන සියලු දෙනාට සාමයෙන් ජීවත් විය හැකි සදාකාලික සාමකාමී සමාජයක් ශී‍්‍ර ලංකාවට උදා වේවා.ජ.මු. සේනානායකඉඹුල් ගස්හින්න පසුගියදා තණමල්විල දී කොටි ත‍්‍රස්තවාදින් විසින් ඝාතනය කරන ලද අයගේ භූමදාන කටයුතුවලට සහභාගිවෙමින් ජනාධිපතිතුමා පවසන ලද්දේ කොටි ත‍්‍රස්තවාදීන්ට උදවු දෙන අය දකුණේ සිටින බවයි.මෙය සත්‍ය කතාවකි. කොටින්ට තදින් වදින විට දකුණේ සමහරුන්ට හොඳට රිදෙන බවද සත්‍යයකි. කොටි ත‍්‍රස්තයන් සිංහල අය මරාදමන විට සතුටට පත්වන අයද දකුණේ සිටිති.මුදලට වහල් වී කොටින්ට උදවු කරන අයද දකුණේ සිටිති. තමන්ගේ වර්ගයාට ෙද්‍රා්හිවන සිංහලයන් ගැන අපි කනගාටුවෙමු. උතුරේ ති‍්‍රවිධ හමුදාව විසින් කොටි ත‍්‍රස්තයන්ට හොඳට රිදෙන්නට පහර දෙන විට සමහරු දකුණේ සිවිල් වැසියන් ඝාතනය කරන්නට සැරසෙති. මොවුන්ට දකුණට එන්නට සිංහල අයගෙ උදවු අවශ්‍යය. එම අවශ්‍යතාව සපුරා ගන්නේ අන්තවාදීන්ට කරන මුදල් පරිත්‍යාගවලිනි. නියම සිංහලයන් නම් මුදලට වහල් නොවී සිංහලයන් රැකගන්නට ජීවිතය කැප කරති. පරදුවට තබති.කොටි ත‍්‍රස්තයන් ගැන අප නිතරම අවදියෙන් සිටිය යුතුය. උතුරේ කොටි ත‍්‍රස්තයන්ට ති‍්‍රවිධ හමුදාවන්ට මුහුණ දෙන්නට අසීරු තත්ත්වයක් දැන් උදාවී ඇත. එබැවින් ඔවුන් කරන්නේ උතුරෙන් දකුණට ඇවිත් මොකක් හෝ අවුලක් කිරීමය. එසේ අවුලක් කොට මාරුවී යාම සිරිතයි. මේ සම්බන්ධයෙන් දකුණේ අප අවදියෙන් සිටිය යුතුය.කැබිලිතිගොල්ලෑව, මොනරාගල, තණමල්විල සිවිල් වැසියන්ගේ ඝාතනවලින් මෙය අවසන් වේයයි කිසිසේත්ම සිතිය නොහැකිය. ඝාතනවල උණුසුම නිවී ගියාට පසු තවත් තැනක් ඉලක්ක කොට ගැනීම ඔවුන්ගේ අරමුණයි. මේ සම්බන්ධයෙන් අප අවදියෙන්ද සිටිය යුතුය.කොටි ත‍්‍රස්තයන් මංමුළාවී ඔවුන්ගේ සිහින බොඳවී යන මොහොතක දකුණේ සිවිල් වැසියන් ඉලක්ක කොටගෙන කරන බරපතළ හානි සිදුකිරීමට අප ඉඩ නොතැබිය යුතුය. පොලිසියේ හා ජනතාව මොවුන් ගැන අවදියෙන් සිටිය යුතුය.මෙය එක් අතකින් පොලිසියට පමණක් කළ නොහැකිය. ආරක්ෂක හමුදාවන්ට පමණක් කළ නොහැකිය. ජනතාවගේ පූර්ණ සහාය මේ සඳහා ලැබිය යුතුය. නන්නාඳුනන පුද්ගලයන් දුටුවිට කුතුහලයට ලක්වන කිසියම් පාර්සලයක් දුටුවිට ආරක්ෂක අංශවලට හෝ ළඟම ඇති පොලිසියට ගොස් වහාම දැනුම් දිය යුතුය.දැඩි අන්තවාදය අප ඉවත දැමිය යුතුය. කෙසේ හෝ බලය ලබාගන්නට කාගේ හෝ ඇඟේ එල්ලීම දැඩි අන්තවාදීන්ගේ පිළිවෙතයි. ඔවුන්ට තම වර්ගයා හා රට ගැන කිසිදු හැඟීමක් නොමැත. ඔවුන් දැන් සිටින්නේ බල කාමයෙන්ය. කෙසේ හෝ බලය ගන්නට කොටින්ගේ සහාය පතති.කෙසේ හෝ රට බෙදන්නට ඉඩ නොදිය යුතුය. ඒකීය රාජ්‍යයක බලය බෙදිය යුතුය. පිරිබාකරන්ගේ ඊළාම් සිහිනය දැන් බොඳවී ගොස්ය. ප‍්‍රභාගේ සියලු අපේක්ෂා බිඳ වැටී ඇති සමයක දකුණේ දැඩි අන්තවාදීන්ගේ් කුරුමානම වන්නේ කොටින්ට යළි පණ පොවන්නටය. මෙයට අප කිසිසේත්ම ඉඩ නොදිය යුතුය.කොටි ත‍්‍රස්තයන්ට වඩා භයානක මේ දකුණේ් දැඩි අන්තවාදීන්ය. මොවුන්ගෙන්ද අප පරිස්සම් විය යුතුය. කොටින්ට උඩ ගෙඩි දී කිසියම් අවුලක් කිරීමය ඔවුන්ගේ අපේක්ෂාව.ඔවුන් පුල පුලා බලාසිටින්නේ කොටි ත‍්‍රස්තයන් කොතැනක හෝ අවුලක් කරන්නටය. මෙසේ අවුලක් කළාට පසු එය පටවන්නේ ආණ්ඩුවටය. ආණ්ඩුවේ දුර්වල ආරක්ෂාව කියමින් කෑමොර දෙන්නේ ජනතාවගේ යහපත සඳහා නොව තමන්ගේ බලය රැකගන්නටය. මේ තුරුම්පුවලට බුද්ධිමත් ජනතාව හසු නොවන්නාසේම සාමාන්‍ය ජනතාව ද රැවටෙන්නේ නැති බව අපි හොඳින්ම දනිමු.දැඩි අන්තවාදීන් නිසා රටට නරකක් මිස හොඳක් නම් සිදුවන්නේ නැත. මෙතෙක් ඔවුන් අනුගමනය කළ කි‍්‍රයාමාර්ග අනුව අපට මනාව පැහැදිලි වන්නකි. මේ අන්තවාදීන්ගේ අනර්ථකාරී පිළවෙත් අප ඉඳුරාම පිටුදැකිය යුතුය.කොටි ත‍්‍රස්තවාදීන්ට දැන් ඉඩක් නොමැත. සියබල පරාක‍්‍රමය පතුරවන්නට හමුදා ශක්තියක්ද නැත. අවි ආයුධ අතින් ද ඔවුන් පිරිහී ගොස්ය. මෙයට බොහෝකලකට පෙරාතුව ව්‍යාජ ශක්තියක් ඔවුන්ට ආරෝපණය කෙළේත් දකුණේ අන්තවාදීන්ය. තමන්ට රැකෙන්නට කොටියා පුම්බා තැබීම ඔවුන්ගේ කාරිය විය. මේ අයට බලය ගිය විට රටේ උදාවන තත්ත්වය ගැන කවර කතාද.කොටි ත‍්‍රස්තයන්ගෙන් මෙන්ම දැඩි අන්තවාදීන්ගෙන්ද අප පරිස්සම් විය යුතුය. සාමය සඳහා ආණ්ඩුව යන ගමන ඉතාම සාර්ථකය. අවංකවම යන මේ ගමන ජයගන්නවාට කිසිදු සැකයක් නොමැත. ජයග‍්‍රහණය අත ළඟය.සාමයත් ඊට සාපේක්ෂකය. කොටියාට කෙසේවත් ජයගන්නට දෙන්නේ නැති බවද අපි දනිමු.සිවිල් වැසියන්ගේ ඝාතන නිසා සාම ගමන කඩිනම් වේ. කොටි ත‍්‍රස්තවාදය සමූල ඝාතනය කිරීමේ හමුදා ශක්තිය ද වර්ධනය වේ. එබැවින් කොටි ත‍්‍රස්තවාදයට මෙන්ම දැඩි අන්තවාදයට ද හිස ඔසවන්නට ඉඩ නොතැබීම කාලයේ අතිශය අවශ්‍යතාවයි.ජේ.ඒ.ඉන්ද්‍රලතා 2005 ජනාධිපතිවරණයට පෙර ජනතාව වෙත ලබා දීම සඳහා ඉදිකරන ලද නිවාස 400 කින් යුත් ජල්තර නිවාස යෝජනා ක‍්‍රමය සඳහා තෝරා ගත් පිරිස්වලට ඔප්පු ලියා ඇත. මුදල් ද මාසික වාරික ලෙස අය කර ගැනිණ. එහෙත් නිවාස ලාභීන්ට ඒවා නොදෙයි. 2005 දී දෙන බව කීය. 2006 දී දෙන බව කීය. 2007 දී ද දෙන බව කීය. ආණ්ඩුවේ මාධ්‍ය හරහා 2008 ජනවාරි 17 දෙන බව කීය. එහෙත් එය ලැබෙනුයේ අද නොව හෙටයි හෙවත් සදාකාලික බාලගිරි දෝෂය එයට වැළඳී ඇත.2006 මුල දී මෙය නිවාසලාභීන්ට දීම සඳහා ස්වරේප් වල (වර්වස්) වතුරවලින් පුරවා බලන විට අවට නිවෙස්වල ළිං ජලයෙන් පිරිණි. ඔව්හු උසාවි ගියහ. එහි දී ඔප්පු වූයේ අවට පාරම්පරික ඉඩම් වැසි ජනතාව ගේ නිවාස හා මේ ස්වරේප්වල අතර පරතරය අඩි 50 ට අඩු බවයි. ඒ අනුව වසර 11/2 ක නඩුවකින් පසු ඔවුනට මිලියන ගණනින් රජයේ මුදල් ගෙවූ අතර රජයේ නිවාස ලාභීන්ට වසරකින් නිවාස ප‍්‍රමාද විය. වගකිවයුත්තන් ගේ වරදින් තව වසරක් එය ප‍්‍රමාද වෙමින් තිබේ. නිවාස අධිකාරියේ වගකිව යුතු අය පවසනුයේ ජනාධිපතිතුමා දිනයක් දෙන තුරු මෙය ප‍්‍රමාද වන බවයි.2007 අගෝස්තුවල දී කෝටි ගණනක් වන්දි හා කෝටි ගණනක් වැය කොට ස්වරේප්වල නැවත සකසා යොදා නඩුව සමථයකට පත් කර ගනු ලැබුව ද අගෝස්තු මාසයේ සිට මේ දක්වා එකී ගෙවල් ලබා දීම බාලගිරි දෝෂයක් ම වී ඇත. ලක්ෂ 2 1/2 සිට ලක්ෂ 7 දක්වා නිවාසලාභීන් ගේ මුදල් අය කර ඔප්පු ලියා මාසික වාරික සැප්තැම්බර් සිට අය කළත් තාම නිවාස ලබා දී නැත. “සෑම පවුලකට ම මූලික පහසුකම් සහිත නිවසක ජීවත්වීමට ඇති අයිතිය යථාර්ථයක් බවට පත් කර දීම” යන නිවාස අමාත්‍යාංශයේ දැක්ම අමු අමුවේ විනාශ කර ඇත. මහින්ද චින්තන යටතේ “සෑම පවුලකට ම මූලික පහසුකම් සහිත නිවාසයක් හිමි කර දීමේ ජාතික මෙහෙවර වෙනුවෙන් කැපවීම” ද වගකිව යුතු නිලධාරීන් පැහැර හැර තිබේ.මෙකී නිවාස ක‍්‍රමයේ නිවාස ඉල්ලා ඇති බහුතර නිවාසලාභීන් රු. දහදාහට වඩා මාසික කුලී ගෙවමින් වසර ගණනක් කුලී නිවෙස්වල වාසය කරන අයයි. ඔවුන් ඉදිරි වසරට ද වසරක හෝ දෙකක මුදල් ගෙවා එසේ අපහසුවෙන් කල් ගෙවන අතර මේ නිවෙස් සඳහා ද වාරික අය කර ගනී. මෙය නම් මිහිපිට මොන ම රටකවත් සිදුවන දෙයක් නොව, යම ලොව තීන්දුවකි.අතිගරු ජනාධිපතිතුමනි, මෙකී අකටයුත්ත ගැන අවධානය යොමු කොට වහාම ඔබතුමා ළඟට මේ නිවාස ලාභීන් හා නිලධාරීන් ටික ගෙන්වාගෙන පැය1/2 ක උත්සවයක් තබා යතුරු ටිකවත් භාර දී මෙම අර්බුදයෙන් ජනතාව ගලවා ගනු මැන.කළුගහකඳුරේ වජිර හිමිරාජකීය විද්‍යාලය, කොළඹ 07. හෙට්ටිපොළ මණ්ඩපොළ ඔතේගමට තවම විදුලිය නැතිකමින් එම ගම්වාසීන් විවිධ දුෂ්කරතාවන්ට මුහුණපාති.පඬුවස්නුවර ප‍්‍රාදේශීය සභාවට අයත් ඔතේගම පවුල් හාරසියයක් පමණ වෙසෙති. මේ නිවාසවල ශීතකරණ, පරිගණක යන්ත‍්‍ර, රූපවාහිනී, විදුලිපන්කා ඇතද ඒවා කි‍්‍රයාත්මක කිරීමට නොහැකිව නිවැසියෝ ලතවෙති.අධ්‍යාපනය ලබන සිසු සිසුවියන් පොත්පත් පාඩම් කරන්නේ තවමත් භූමිතෙල් ලාම්පුවලිනි.සමහර නිවාස විදුලිය ලබාගැනීම සඳහා වසර ගණනාවක සිට විදුලි වයරින් කර ඇතත් කවදා විදුලිය එන්නේදැයි ඇඟිළි ගනිමින් සිටිති.ඔතේගමටත් වඩා දුෂ්කර ගම්මානවලට විදුලිය සපයා ඇතත් ඔතේගමට තවම විදුලිය නොලැබීම මවිතයට කරුණකි.අපේ වගකිවයුත්තන් ඔතේගම ගම කෙරෙහි නෙත් යොමා කඩිනමින්ම විදුලිය ලබාදීමට කටයුතු කළහොත් අප ගමට සිදුකරන මහත්ම මෙහෙවරකි.පරිගණක ලෝකයට පියමන් කරන මෙබඳු අවස්ථාවක නිවෙස්වල පරිගණක ඇතත් එම පරිගණක ඥානය ලබා ගැනීමට නොහැකිවීමෙන් සිසු සිසුවියන්ට අතිශය දුෂ්කරතාවන්ට මුහුණ පාන්නට සිදුවී ඇත.ඔතේගම ගම්වාසීන් මෙරට රාජ්‍ය අංශය රාජ්‍ය දෙපාර්තමේන්තු, සංස්ථා, ව්‍යවස්ථාපිත මණ්ඩල, ආයතන සහ අධිකාරී යන අංශ වලින් යුක්ත වේ. 2006 මහ බැංකු වාර්තාවට අනුව රාජ්‍ය ආයතනවල සේවා නියුක්තිකයන් අතුරින් රාජ්‍ය දෙපාර්තමේන්තුවල විධායක නිලධාරින් (ගුරුවරුන් ද ඇතුළුව) 303 600 (34.2%) ක්ද, රාජ්‍ය සංස්ථා සහ ව්‍යවස්ථාපිත මණ්ඩල අයත් අර්ධ රාජ්‍ය ආයතනවල විධායක නිලධාරීන් 36 610 (14.2%) ක්ද සේවයේ නියුක්තව සිටී.මේ විධායක නිලධාරින් අතුරින් ආයතනවල ඉහළම මට්ටමේ තනතුරු දරන නිලධාරීන්ට හැර අනිකුත් නිලධාරීන්ට සිය මාසික වේතනය හැර සැලකිය යුතු වෙනත් වරප‍්‍රසාදයන් හිමිවන්නේ නැත. රාජ්‍ය දෙපාර්තමේන්තු නිලධාරීන්ට නිදහස් දුම්රිය බලපත‍්‍ර හිමිවූවත් අර්ධ රාජ්‍ය ආයතනවල විධායක නිලධාරීන්ට එවැනි වරප‍්‍රසාදයක්වත් හිමිව නැත. (පෞද්ගලික අංශයේ විධායක නිලධාරීන්ට එම ආයතන හිමිකර දෙන වරප‍්‍රසාද සිහිවී කනගාටුවක් ඇතිවේ)මහා භාණ්ඩාගාරය විසින් 1999 පෙබරවාරි 22 දින නිකුත් කරන ලද භාණ්ඩාගාර චක‍්‍රලේඛ අංක 866 යටතේ රජයේ නිලධාරීන්ට අනුග‍්‍රාහක පදනම මත වාහන ආනයනය කිරීම සඳහා දී තිබූ වරප‍්‍රසාදය අර්ධ රාජ්‍ය ආයතනවල අදාළ සුදුසුකම් සපුරාලන ලද විධායක නිලධාරීන්ට ද හිමිවිය. එය වාහනයක් මිලදී ගැනීමට නොහැකිව වේදනාවෙන් සිටි බොහෝ රාජ්‍ය නිලධාරීන්ට මහත් සහනයක් විය.රාජ්‍ය අංශයේ දියුණුව හා පැවැත්ම කෙරෙහිද, ආර්ථිකය සවිමත් කිරීම පිණිස ද අර්ධ රාජ්‍ය ආයතන ඉටුකරන මෙහෙය සුළුපටු නොවේ. බොහෝ රාජ්‍ය දෙපාර්තමේන්තු සේවා ආයතන වන බැවින් ඒවායින් රජයට ආදායමක් නොලැබුණත්, අර්ධ රාජ්‍ය ආයතන සියල්ලම පාහේ ආදායම් උපයන්නන් වීම නිසා රාජ්‍ය භාණ්ඩාගාරයේ අරමුදලට ඔවුන් දක්වන දායකත්වය විශාල වේ.එසේ වුවද, 2007-03-30 දින නිකුත් කරන ලද වෙළෙඳ, තීරබදු හා ආයෝජන ප‍්‍රතිපත්ති චක‍්‍රලේඛ අංක 01 ට අනුව අනුග‍්‍රාහක පදනම මත වාහන ආනයනය කිරීම රාජ්‍ය දෙපාර්තමේන්තු විධායක නිලධාරීන්ට පමණක් සීමා කර ඇත. එම චක‍්‍රලේඛය මගින් රටේ ආර්ථිකය වෙනුවෙන් මහත් සේවයක් ඉටුකරන රාජ්‍ය සංස්ථා, මණ්ඩල, ආයතන සහ අධිකාරීන්හි විධායක නිලධාරීන් අමතක කිරීම නිසා ඔවුන්ට විශාල අසාධාරණයක් මෙවර සිදු වී ඇත.රාජ්‍ය දෙපාර්තමේන්තුවල විධායක නිලධාරීන් 303 600 ක් සහ අර්ධ රාජ්‍ය ආයතනවල විධායක නිලධාරීන් 36 610 ක් ඇති බවට සංඛ්‍යා ලේඛනවල සඳහන්ව ඇතත් චක‍්‍රලේඛයට අනුව වාහන බලපත‍්‍ර හිමිකම ලබාගත හැක්කේ ඉන් සුළු පිරිසකට පමණි. එලෙසම අර්ධ රාජ්‍ය ආයතනවල විධායක නිලධාරීන් අතුරින් මේ හිමිකම ලබාගත හැකිවන්නේ ද අතළොස්සකට පමණි. ඔවුනට මේ වාහන ආනයන බලපත‍්‍ර හිමිකර දීම මත රාජ්‍ය භාණ්ඩාගාරයට විශාල පාඩුවන් සිදු නොවන අතර නිලධාරීන්ට අභිපෙ‍්‍ර්රණය වීම මත රජයට වාසියක්ම සැලසෙන්නේය.එබැවින් දේශීය ආර්ථිකයට සැලකිය යුතු දායකත්වයක් ලබාදෙන අර්ධ රාජ්‍ය ආයතනවල නියමුවන් වන විධායක නිලධාරීන්ට අනුග‍්‍රාහක පදනම යටතේ වාහන ආනයනය කිරීමට ඇති වරප‍්‍රසාදය හිමිකර දෙන ලෙස, කවදත් සාධාරණ ලෙස ප‍්‍රශ්නයක් දෙස බලා විසඳුම් ලබා දෙන අතිගරු ජනාධිපතිතුමාගෙන් අප ඉල්ලා සිටිමු.ආර් එම් ජේ බණ්ඩාරමත්තේගොඩ මාතර දිස්ති‍්‍රක්කයේ දෙවුන්දර මැතිවරණ කොට්ඨාසයේ දෙවුන්දර ප‍්‍රාදේශීය සභා බල ප‍්‍රදේශයට අයත් නාඔටුන්න මෙලන්කැටිය මහබෝගහහේන ගම්මානයේ ජීවත්වන අප ඉතාමත්ම අන්ත අසරණ ජීවිතයක් ගතකරන ගම්වාසීන් පිරිසකි.කටුක ජීවිතයක් ගතකරන පවුල් 30 ක් පමණ සිටින අප ගම්මානයට කිසිදු ආකාරයක යටිතල පහසුකමක් නොමැත. කටුමැටි ගැසූ, ලෑලිවලින් සෑදු පැල්පත්වල ජීවත්වන අප වැසියන්ට ඇති ප‍්‍රධානම ප‍්‍රශ්නය වනුයේ ජල ප‍්‍රශ්නයයි. කඳු ගැටයක් මුදුනත පිහිටා ඇති අප ගම්මානයට ජල ප‍්‍රශ්නය නිසා සෑහෙන පීඩාවක් විඳීමට සිදුව තිබේ.දැනට වසර 15 ක සිට මේ ගම්මානයේ ජීවත්වන අප ජල ප‍්‍රශ්නය අමතරව, විදුලිය, මංමාවත්, සනීපාරක්ෂක ප‍්‍රශ්නවලින් පීඩා විඳිති.අප විඳින දුක නිසි බලධාරීන්ට දැන්වූවත් මෙතෙක් කිසිදු පලක් සිදුවී නොමැත. එම නිසා රජයේ වගකිව යුත්තන්ගෙන් ඉල්ලා සිටින්නේ අප කෙරෙහි සානුකම්පිත අවධානය යොමුකර අපට සහනයක් ලබා දෙන ලෙසයි.අපගේ ගම්මානයේ තිබෙන ප‍්‍රශ්න කෙරෙහි නිසි බලධාරීන්ගේ ඇස් ඇරේවා.මෙයට දුකට පත් ගම්වාසීන් පිරිසක් ගතවූ කාලය ඇතුළත ශී‍්‍ර ලංකාවේ උතුර - නැඟෙනහිර ප‍්‍රභාකරන්ගේ අණසක යටතේ පැවැතිණි. අතිගරු ජනාධිපතිතුමා මේ රටේ සාමය උදා කිරීමේ උදාර අරමුණෙන් සාමයේ හස්තය දිගු කළ ද, එය පිළිගන්නට ප‍්‍රභාකරන් ප‍්‍රතික්ෂේප කළ වාර අපමණය. එමනිසා, ඊනියා සටන් විරාම ගිවිසුම නැමැති හිස් කඩදාසිය ප‍්‍රතික්ෂේප කරන්නට සිදුවිය.මේ රජය යටතේ නැඟෙනහිර මුදා ගන්නට රණවිරුවන් සමත් වූහ. ඉතිරි වී ඇත්තේ උතුර පමණය. එදා සිට අද දක්වා සාමකාමි රටක් වෙනුවෙන් දිවි පිදූ රණ විරුවන් ගේ නම් රන් අකුරෙන් ලියැවේ.එහෙත් එම ත‍්‍රස්තවාදය අවසන් නැත. දිනා ගැනීමට ඇත්තේ කෙටි දුරකි. එමනිසා, තරුණ දුවේ! පුතේ! දැන් උදාවී ඇත්තේ ඔබගේ වාරයයි. මවු බිම රකින්නට පෙරට එන්න. අප රටේ පවතින ආර්ථික ප‍්‍රශ්නයට ප‍්‍රධානම හේතුව ත‍්‍රස්තවාදී අර්බුදයයි.එය සමථයකට පත් කිරීම සඳහා වත්මන් රජය ගන්නා අවංක උත්සාහයට පුරවැසියන් වශයෙන් අප ද සහයෝගය දිය යුතුය. මෙය ලියන මම ද මගේ සහයෝගය දී ඇත.එය මට ආඩම්බරයකි. මට සිටියේ පිරිමි දරුවන් තිදෙනා පමණය. ඔවුන් තිදෙනාම පොලීසියේ සහ හමුදාවේ යෙදී රට වෙනුවෙන් සේවය කරති.පක්ෂ, ජාති, ආගම් භේද කරපින්නාගෙන බලලෝභයෙන්, ආත්මාර්ථයෙන් කටයුතු කරණ තාක්කල් කවර රටක්වත් සංවර්ධනය කළ නො හැකිය.අද අප ඉදිරියේ ඇති බරපතළම ප‍්‍රශ්නය ත‍්‍රස්තවාදි අර්බුදය යි. එය විසඳ්‍ර ගතහොත් සාමකාමි රටක් ඇති කර ගත හැකිය. එවිට ආර්ථිකය දියුණු කරගත හැකිය. රට සංවර්ධනයට මග පෑදෙනු ඇත.එමනිසා සාමය උදාකර සමෘද්ධිමත් ශී‍්‍ර ලංකාවක් බිහි කිරීම සඳහා අතිගරු ජනාධිපතිතුමා ප‍්‍රධාන රජය ගෙන යන කි‍්‍රයා පද්ධතියට මේ රටේ තරුණ තරුණියන් වන ඔබගේ අවංක සහාය කැපවීම අත්‍යවශ්‍යය.එබැවින් ඔබගේ වයසේ සිටින සෙබල සොහොයුරන් සමග එක්වී උතුරු ප‍්‍රදේශය ද නිදහස් කරගෙන, සාමයේ ජයපැන් බොන්නට, දැයේ උදාර පුතුන් වන්නට, හමුදාවට බැඳී රට රැක ගන්නට පෙරට එන්නට ආරාධනා කරමි.අතාවුද සෝමරත්නඅඹේපුස්ස වත්මන් රජය මතට තිත තැබුවාක් සේ ගව ඝාතනය තහනම් කොට ඒ සනුහරයෙහි මරණ බිය ද තුරන් කිරීමට කටයුතු පිළියෙළ කළ බව සැළ විය. එහෙත් ඒ සම්බන්ධයෙන් පළ කළ යුත්තක් තිබේ. එය නම් අනෙකක් නොව මේ මොහොත වන තුරුම හැම මස් කඩයක වාගේම ඒ කිරි මවගේ මස් යකඩ කොකුවල ඇමිණෙමින් පවතින බවයි.ඇත්තෙන්ම මෙය වූ කලී රහසේ ඉටු සිදුවන දෙයක් ද? සහතකින්ම නැත. එමගින් අපට තේරුම් ගත හැක්කේ මස්කඩ හාම් පුතුන් කාරුණික රජය විසින් දක්වනු ලබන නීති-රීති තඹ දොයිතුවකටවත් මායිම් නොකරන බව නොවේද? මෙයට පෙරාතුව කිහිප වතාවකදීම මේ උතුම් සත්වයා මරණයෙන් නිදහස් කරන්නැයි ගව ඝාතන විරෝධි නොයෙකුත් සංගම් පැවැති ආණ්ඩුවලින් කට කැඩෙන තුරු ඉල්ලා සිටියහ.වත්මන් පාලන තන්ත‍්‍රය එවැන්න ද සැලකිල්ලට ගනිමින් තමාගේ සානුකම්පිත ප‍්‍රතිචාරය ද මුදුන්පත් කොට ඇත. එය ප‍්‍රශංසාත්මකය. ඒ නමුදු තවමත් ඒ වැඩය ඉටුවී නොමැති බව අවධාරණයෙන්ම පැවැසිය යුතුව පවතී. මේ මළකුණු විකුණන්නවුන් කුමන තහනම් සාධක හමුවේ වුවද කල්පනා කරන්නේ අප අපගේ කල්ල මරේ නම් මොන ඉටිගෙඩියකට වුවද හෙණ ගැහුවත් කමක් නැහැ කියාය. ඒ සෙල්ලං හරියාද? ඒ දුෂ්ට චේතනා යුක්තිගරුක රජය විසින් හිවිඩ්ඩෙන් කොස් ඇයට පනින්නාක් පරිද්දෙන් යුහුසුලුව සිඳ දැමිය යුතු වේ. බිඳ දැමිය යුතුවේ. ලොප් කොට දැමිය යුතුවේ.යුක්ති ගරුක දේවල්ය මහින්ද චින්තන මගින් නිබඳ - නිබඳ ප‍්‍රායෝගික වනුයේ. එයට කවුරුන් විරුදුකම් පෑවත් යුක්ති ගරුකත්වයේ නාමයෙන් මේ මස් වැද්දන් කෙරෙහි කාරියකරවන රාළලා එක පයින් කි‍්‍රයාත්මක විය යුතු මැයි. මේ හමා යන සුළං රැල්ල වැඩි ඈතකට යන්ට කලින්ම ඒ උතුම් කිරි අම්මා හට අභයදානය සැලසීම මහඟු පින්කමකි.ඇම්. අසෝක ද සිල්වාමාදම්පේ ජා-ඇල ආසන බලප‍්‍රදේශයට අයත් බටුවත්ත බල මණ්ඩලයේ පිහිටා ඇති මැද්දේගොඩ ග‍්‍රාමය කිසිදු දේශපාලන බලවතෙකුගේ හෝ රජයේ නිලධාරියකුගේ ඇසට හසුවන මායිමක පිහිටා නැත. ඡන්ද කාලයේදී පමණක් දේශයේ පිනට උපන් උත්තමයෝ අපේ ගම් ප‍්‍රදේශයටත් සම්ප‍්‍රාප්ත වේ.අහසේ සිට දේශනාකරනා මන මෝහනය කරනා කථා අදටත් හෙටත් අසා සිටිමු.මට ඉර පායන්නේ නැත. හෙටක් ඇත්තේම නැ.ගම මැදින් දිවෙන අංක 979 රාගම-ගම්පහ බස් පාර එකම වලවල් ගොඩකි. තී‍්‍ර රෝද රථ ගමන් කළ නොහැකිය. ගමන්ගන්නා එකම බස් රථය ද නොබෝ දිනකින් නවතිනු ඇත.හැමදාමත් ප‍්‍රගතිශීලී ආණ්ඩු පිහිටවන අපට අත්වන ඉරණම ඉතා කටුකය.අපේ පාරවල් හදන්නේ කවදාද...වලවල්වල නොවැටී වාහනයක හෝ පයින් යන්නට අප පින්කර නැද්ද...වාසනාවට හෝ අවාසනාවට අපේ ගමේ සොහොන් පිටියටත්ආදාහනාගාරයක් ලැබී තිබිණි. අපේ වාසනාවටදෝ අපේ මිනිසුන්ව මෙහි අළු කරන්නට බැරිවිය.පසුව ආදාහනාගාරය දැවැන්තයෝ කඩා ගෙන ගියෝය. දැන් එහි ආදාහනාගාරයක් තිබුණු තැනක්ද සොයාගත නොහැකිය.අනේ අපිට ගිය කලක්...ජයසිංහ කෝරළගමබටුවත්ත අතිගරු ජනාධිපතිතුමනි, මා ග‍්‍රාමීය කර්මාන්ත අමාත්‍යංශයේ සහ ජාතික ශිල්ප සභාවේ පාරම්පරික ලී කැටයම් කර්මාන්තය පිළිබඳව ලියාපදිංචි ශිල්පියෙකු බැවින් රාජ්‍ය දෙපාර්තමේන්තුවකට අයත් අඩවියක නිලධාරිතුමෙකු විසින් 2003 වර්ෂයේ මාගේ ව්‍යාපාරයකට අදාළ බලපත‍්‍රයක් ලබා ගැනීමට අවශ්‍ය වාර්තාවක් සඳහා අල්ලස් මුදලක් ඉල්ලීම හේතු කොටගෙන පැන නැඟුනු සිදුවීමක් මුල් කරගෙන මාගේ එම අදාල බලපත‍්‍රය ලබා නොදී ව්‍යාපාරවලට දිගින් දිගටම හානි සිදු කරන ලදි.ඉහත සඳහන් ව්‍යාපෘතියට අදාල යැයි කියන එම බලපත‍්‍රය සම්බන්ධව මාගේ උත්සාහය අත්නොහැරි බැවින් අතිගරු ජනාධිපති තුමා හට පැහැදිලි දීර්ඝ විස්තර ඇතුළත් ලිපියක් සකස් කර 2008.01.02 දා බාර දෙන ලදි.එම අවස්ථාවේ සියලුම දෙනා හට කතාකර කිව්වේ අතිගරු ජනාධිපති සම්බන්ධීකරණ ලේකම් කිත්සිරි ගංගානාත් අබේගුණවර්ධන මහතා විසින් තේ පැන් සංග‍්‍රහයක් සඳහා ආරාධනය කරන ලෙසයි. මා අලුයම හතරට පමණ අවදි වී 5 ට පමණ බස් රථයක නැගී කොළඹ බලා පිටත් වී කි.මි. 100 ටත් වඩා දුර ගෙවා පැමිණියත් තේ හෝ වතුර පොදක්වත් මාගේ කුස තුල නොමැති හෙයින් වේලාව 11.30 ත් ඉක්මවා ගොස් ඇති බැවින් එම ආරාධනාවට එකඟ වී පරණ පාර්ලිමේන්තු ගොඩනැඟිල්ලේ වටපිට සිරි නරඹමින් විශාල ශාලාවකට ඇතුළු වුනෙමි.මගේ ප‍්‍රශ්නය කඩිනමින්ම විසඳන ලදි. මාගේ ජීවිතයටම කිසිම දිනක මෙවන් සේවාවක් කරන ජනාධිපති සම්බන්ධීකරණ ලේකම් වරයෙක් දැක නැති බවත් අතිගරු මහින්ද රාජපක්‍ෂ ජනාධිපතිතුමනී, නිහතමානි සේවාවක් කරන සියලුම වරප‍්‍රසාද දී තිබුනත් බුක්ති නොවිඳ රැයක් දවාලක් නොතකා සේවය කරන මෙවන් අති දක්‍ෂ කාර්ය ශූර නිලධාරීන් අගැයීම මහජනතාව වන අපගේ යුතුකම වේ. මෙවන් ලේකම්වරුන් 4 දෙනකු ඔබ තුමා හට සිටියොත් අසරණයන්ගේ නොවිසඳෙන ගැටලු විසඳීමෙන් ඔබතුමා අවුරුදු 6 ක් නොව ඊටත් වඩා විධායක බල ඇති අතිගරු ජනාධිපති තුමා හැටියට නැවත නැවතත් පත් වන බව සක් සුදක් සේ විශ්වාස යැයි ඉතා වගකීමෙන් කියා සිටිමි.ජී.වී. ගුණරත්නයටියන්තොට</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=aa08022412</link>
    <topic>එතෙර කෘෂි - ඉදිකිරීම් ක්ෂේත‍්‍රවලට ශ‍්‍රමිකයන් යැවීමට පියවර</topic>
    <author/>
    <content>රම්බොඩ උමඟ ජනපති අතින් ඇරේරට නොබෙදන හොඳ ම විසඳුම 13 වන ව්‍යවස්ථා සංශෝධනයයිඔඩ්ඩුසුඩාන් කඳවුරට ගුවන් ප‍්‍රහාරවී කිලෝව කමතේදීම රු.32යි !ලොකු සර්ලා පගා ගත්තොත් අපට කියන්නවකුගඩු රෝගය වසංගතයක් ද? ප‍්‍රදේශ හයකින් තවත් රෝගීන් 6900 ක්විසිඅට වසරකට පසුව රේල්ලුවේ ලොකු වැඩක්මේ වසරේ ඉලක්කය කෝටි 40,000යිදිවි බේරුවාට ජනපති තුති පුදයිපාසල් වාහන අඳුරුනම් අත් අඩංගුවට ගන්න - පොලිසියඕ.අයි.සී.ලාට සුදුසුකම් ඕනෑජනමත පිටුවඑතෙර කෘෂි - ඉදිකිරීම් ක්ෂේත‍්‍රවලට ශ‍්‍රමිකයන් යැවීමට පියවරආචාර්ය විරේන්ද්‍ර හෙගාඩ් පූජකතුමා විසින් මහාචාර්ය බෙල්ලන්විල විමලරතන හිමියන්ට චාරිත‍්‍රමය සාටකය සහ සම්මාන තිළිණය පිරිනමන ලද අවස්ථාවපිහිටවන්නගෘහ සේවය වැනි ශ‍්‍රම දායකත්වය මුල් කොට ගෙන මැද පෙරදිගින් උපයන විදේශ විනිමයට වඩා කෘෂිකර්මය ඉදිකිරීම් හා කර්මාන්ත යන ක්ෂේත‍්‍රවල ශ‍්‍රී ලාංකිකයන්ට වැඩි රැකියා අවස්ථා උදාකර දී එමගින් වැඩිපුර විදේශ විනිමයක් මෙරටට උපයා ගැනීමට විදේශ රැකියා ක්ෂේත‍්‍රයේ වැඩි අවස්ථා උදාකරදීමට මේ වසරේ ප‍්‍රමුඛතාවය හිමිකර දීමට විදේශීය රැකියා ප‍්‍රවර්ධන හා සුබසාධන අමාත්‍යාංශය අවධානය යොමු කර තිබේ.ඊශ‍්‍රායලයේ කෘෂිකර්ම හා ඉදිකිරීම් රැකියා රැසක් සඳහා ගිවිසුම් අස්සන් කිරීම ලබන මාර්තු මාසයේදීත් පෝලන්තයේ කර්මාන්ත කෘෂිකර්මාන්ත හා ඉදි කිරීම් ක්ෂේත‍්‍රයේ රැකියා සඳහා අස්සන් කිරීම අපේ‍්‍රල් මාසයේදීත් සිදුකිරීමට පියවර ගන්නා බව විදේශ රැකියා ප‍්‍රවර්ධන හා සුබ සාධන ඇමැති කෙහෙළිය රඹුක්වැල්ල මහතා පවසයි.පිළිගත් හොඳ රැකියා අවස්ථා ශ‍්‍රී ලාංකිකයන්ට උදාකර දී වෘත්තීමය රැකියාවලට වැඩිපුර යෙදවීමට මේ වසරේ දී වැඩි උනන්දුවක් දක්වන බව ද පැවසූ ඇමැතිවරයා මේ වසර ශ‍්‍රී ලංකාවට විදේශ රැකියා අතින් හොඳ වර්ෂයක් වනු ඇතැයි ද විශ්වාසය පළ කර සිටියි.</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=aa08022411</link>
    <topic>පිහිටවන්න</topic>
    <author/>
    <content>රම්බොඩ උමඟ ජනපති අතින් ඇරේරට නොබෙදන හොඳ ම විසඳුම 13 වන ව්‍යවස්ථා සංශෝධනයයිඔඩ්ඩුසුඩාන් කඳවුරට ගුවන් ප‍්‍රහාරවී කිලෝව කමතේදීම රු.32යි !ලොකු සර්ලා පගා ගත්තොත් අපට කියන්නවකුගඩු රෝගය වසංගතයක් ද? ප‍්‍රදේශ හයකින් තවත් රෝගීන් 6900 ක්විසිඅට වසරකට පසුව රේල්ලුවේ ලොකු වැඩක්මේ වසරේ ඉලක්කය කෝටි 40,000යිදිවි බේරුවාට ජනපති තුති පුදයිපාසල් වාහන අඳුරුනම් අත් අඩංගුවට ගන්න - පොලිසියඕ.අයි.සී.ලාට සුදුසුකම් ඕනෑජනමත පිටුවඑතෙර කෘෂි - ඉදිකිරීම් ක්ෂේත‍්‍රවලට ශ‍්‍රමිකයන් යැවීමට පියවරආචාර්ය විරේන්ද්‍ර හෙගාඩ් පූජකතුමා විසින් මහාචාර්ය බෙල්ලන්විල විමලරතන හිමියන්ට චාරිත‍්‍රමය සාටකය සහ සම්මාන තිළිණය පිරිනමන ලද අවස්ථාවපිහිටවන්නපානදුර, සොයිසා පාර, නො. 45 හි පදිංචි හර්ෂ කුමාර තේනුවර මහතා වකුගඩු රෝගයෙන් පෙළෙන හෙයින් ඔහුට ‘ඕ’ පොසිටිව් වර්ගයේ වකුගඩුවක් අවශ්‍ය ව ඇත. වකුගඩුවක් පරිත්‍යාග කිරීමට කැමැති අයෙක් සිටී නම් පහත දුරකථන අංකවලට හෝ ඉහත ලිපිනයට දන්වන මෙන් ඔහු ගේ භාර්යාව ඉල්ලා සිටී. දුරකථන අංකය - 0777508334/0773996701.වෑබඩ, වෑබඩ උතුර නො.443 පදිංචි ඉන්දික උදයකුමාර (33) මහතාගේ වකුගඩු දෙකම අකි‍්‍රයව ඇති හෙයින් ඕ පොසිටිව් වර්ගයේ වකුගඩුවක් අවශ්‍යව ඇත. පරිත්‍යාගශීලීන් ඉහත ලිපිනයෙන් හෝ අංක 0777105993, 0112973174 න් විමසන්න. සැත්කමට මුදල් ආධාර කඩවත ලංකා බැංකුවේ ගිණුම් අංක 7230715ට යොමු කළ හැකිය.බොරලන්ද, පිටපොළ පදිංචි එස්. එම්. දීපානි ද සිල්වා මහත්මියගේ දියණිය වන අශිංසාද සිල්වා දැරියට හෘද සැත්කමක් සිදු කර ඇති අතර ඇයට ඉදිරි ප‍්‍රතිකාර සඳහා මහජන ආධාර පතයි. ආධාර බොරලන්ද මහජන බැංකුවේ ගිණුම් අංක 209-207-022967-7ට යොමු කළ හැකිය.බෞද්ධ හා පාලි විශ්ව විද්‍යාලයේ සේවයේ නියුතු රංග බුද්ධික කංකාන්නගේ මහතාට සිදු කළ යුතු වකුගඩු සැත්කමට මහජන ආධාර පතයි. ආධාර මහරගම කොමර්ෂල් බැංකුවේ ගිණුම් අංක 8180002399ට යොමු කළ හැකිය.මිනුවන්ගොඩ ගම්පහ පාරේ මාතම්මන අංක 14 හි පදිංචි දයානන්ද ජයසේකර මහතා දරුණු වකුගඩු රෝගයකින් පෙළෙන බැවින් ‘ඕ’ පොසිටිව් වර්ගයේ වකුගඩුවක් බද්ධ කළ යුතු ය. විශ‍්‍රාමික තිදරු පියකු වන ඒ මහතාට එම වර්ගයේ වකුගඩුවක් ලබා දිය හැකි අයකු වෙතොත් ඉහත ලිපිනයට හෝ දුරකතන අංක 060 – 2105240 දැනුම් දෙන්න.</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=ab0802242</link>
    <topic> “මල්ලෝ අන්න ඔයාගෙ යාළුවා කතා කරනවා” චන්ද්‍රිකා - අනුරට කියයි</topic>
    <author>- චන්දන බණ්ඩාර</author>
    <content>“මල්ලෝ අන්න ඔයාගෙ යාළුවා කතා කරනවා” චන්ද්‍රිකා - අනුරට කියයි‘කොසෝව්’ අපටත් හොඳ පාඩමක්ප‍්‍රශ්න පහනැඟෙනහිර පළාත් පාලන මැතිවරණය කොට්ඨාස ක‍්‍රමයට පැවැත්විය යුතුයිහිටපු ඇමැති අනුර බණ්ඩාරනායකගේ උපන්දිනය ගිය සතියට යෙදී තිබිණ. තමන් ගේ පැරණි මිතුරු අනුරට හෘදයාංගම ලෙස සුබ පැතීමට ජනාධිපතිතුමාට අවශ්‍ය විය. ඒ අනුව අනුරට යැවීමට සුබ පැතුම් පතක් සහ ත්‍යාගයක් සැකසීමට ජනාධිපති කාර්ය මණ්ඩලයේ නිලධාරියකුට පවරා තිබිණි. සුබ පැතුම් පත සහ ත්‍යාගය ද රැගෙන ජනපති කාර්යාල නිලධාරියෙක් අනුර සිටින විසුම්පායට යාමට නියමිතව තිබිණ. මේ අතරතුර ජනාධිපතිතුමා තම ලිපි ශීර්ෂයක් ගෙන්වා ගෙන තම අත් අකුරින්ම අනුරට උපන් දිනයට උණුසුම් ලෙස සුබ පතන බවට වැකියක් ලීවේය. ඒ සමඟම අනුර වෙනුවෙන් සැකසූ ත්‍යාගයක් ද සමඟ නිලධාරියෙක් විසුම්පායට ගොස් එය අනුර බණ්ඩාරනායක මන්තී‍්‍රවරයාට බාර දුන්නේ ය.හිටපු ඇමැති අනුර බණ්ඩාරනායකජනාධිපතිතුමා අනුරට ත්‍යාගයක් සහ සුබපැතීම් ලිපිය යවා අනුරට දුරකථනයෙන් කථා කෙළේ ය. එදින විසුම්පායේ අනුර සිටියේ තනියම නොවේ. හිටපු ජනපතිනි චන්ද්‍රිකා කුමාරතුංග සමඟ සුනේත‍්‍රා බණ්ඩාරනායක ද එදින විසුම්පායට පැමිණ සිටියහ. ජනාධිපතිතුමා අනුරට කථා කිරීමට විසුම්පායට ඇමැතුම දුන් වෙලාවේ හිටපු ජනපතිනි චන්ද්‍රිකාට ඒ බව සේවකයකු කීවේ ය.චන්ද්‍රිකා ඒ සමඟම අනුරට කීවේ ‘මල්ලෝ’ අන්න ඔයාගේ යාළුවා කථා කරනවා. සමහර විට ඔයාට විෂ් කරන්න වෙන්ඩ ඇති කියායි. චන්ද්‍රිකා එසේ කියන විට දුරකථනයට පිළිතුරු දුන්නේ සුනේත‍්‍රාය. සුනේත‍්‍රා ජනපති සමඟ ඉතා සුහදව කථා කළා ය. ජනාධිපතිතුමා සුනේත‍්‍රාගෙන් අනුරගේ සුව දුක් විමසුවේ ය. අනුරට සුබ පැතීමට තමන් ඉක්මනින් ම විසුම්පායට එන බව ද ජනාධිපතිතුමා සුනේත‍්‍රාට කීවේය. ඒ ගිය සිකුරාදා දිනයේ යි.ඊට පසු දින දවල් වරුවේ ජනාධිපතිතුමා හදිසියේ ම අනුර බණ්ඩාරනායකගේ සුව දුක් බැලීමට විසුම්පායට ගියේ ය. ජනාධිපතිතුමාගේ පැමිණීම අනුරට කලින් දැනුම් දී තිබුණේ ද නැත. අනුර බණ්ඩාරනායක හිටපු ඇමැතිවරයා විවේක සුවයෙන් පසු වූ ඇඳ අසලට ජනාධිපතිතුමා පුටුවක් ගෙන්වා ගත්තේ ය. තම මිතුරා අසල සිට අනුර සමඟ ජනාධිපතිතුමා බොහෝ දේ කථා කෙළේය. ඒ අතර ජනපතිතුමා සහ අනුර දෙදෙනා ම අතීත සිදුවීම් ද මතකයට නැඟුවෝ ය.“අනුර ඔයාට අවශ්‍ය ඕනෑම උදව්වක් කියන්න. මම ඕනෑම දෙයක් ඔයා වෙනුවෙන් කරනවා. ඔයාගේ ලෙඩේ සනීප කරගන්න ලංකාවේත් හොඳ දොස්තරලා ඉන්නවානේ. එහෙම නැත්නම් ඔයාට ඇමෙරිකාවට ගිහින් වුණත් ප‍්‍රතිකාර ගන්න පුළුවන්නේ. ඔයාගේ යාළුවෝ ගොඩක් ම ඉන්නේ ඇමෙරිකාවේ නේද” ජනාධිපතිතුමා ඇසීය.“ජනාධිපතිතුමනි මා විශ්වාස කරන්න මං ඔබතුමා එක්කයි ඉන්නේ.” අනුර කී විට ජනාධිපතිතුමා කීවේ “නෑ... නෑ... ඒ ගැන කලබල වෙන්න එපා. ඉස්සර වෙලා අසනීපය සනීප කර ගන්න කෝ. ඊළඟට අනිත් ඒවා ගැන බලන්න පුළුවන්” ජනාධිපතිතුමා කීවේ ය. ජනාධිපතිතුමා අනුර සමඟ බොහෝ වේලාවක් කථා බහ කරමින් සිටියේ ය.කම්කරු ඇමැති මර්වින් සිල්වාඅනතුරුව ජනාධිපතිතුමා ශිරන්ති රාජපක්ෂ ආර්යාව ද සමඟ ගියේ මහනුවර ජනපති මැදුරට ය. එදින දවල් කාලයේ ජනාධිපතිතුමා සිටියේ විවේක සුවයෙනි. ඉන් පසුව තම කී‍්‍රඩා ඇඳුම ඇදගත් ජනාධිපතිතුමා ජනාධිපති මන්දිරයෙන් පිටතට පැමිණියේ ය. මන්දිරයට ඉදිරිපිටින් ඇති පාරේ පයින් ම ගමන් කරමින් ජනාධිපතිතුමා ගියේ මධ්‍යම පළාත් ආණ්ඩුකාර ටිකිරි කොබ්බෑකඩුවගේ නිල නිවෙසට ය. නමුත් ජනාධිපතිතුමාගේ කාර්ය මණ්ඩලය ඒ වෙන විටත් ජනාධිපතිතුමා යන්නේ කෙහේ දැයි දැන සිටියේ නැත.ජනාධිපතිතුමා කිලෝමීටර භාගයක් පමණ ගෙවා පයින්ම ආණ්ඩුකාර නිල නිවසට ගොස් ඇසූයේ ටිකිරි කොබ්බෑකඩුව ආණ්ඩුකාරවරයා කොහේද කියා ය. ඒ වෙනවිට ආණ්ඩුකාරවරයා අසල ගමක උත්සවයකට ගොස් ඇති බව ජනාධිපතිතුමාට ආණ්ඩුකාර නිල නිවෙසේ සේවකයෝ කීය. ඊට පසු ආණ්ඩුකාර කොබ්බෑකඩුවට එන ලෙස පණිවිඩයක් ද යැවිණ. පැය භාගයකට පමණ පසුව ආණ්ඩුකාරවරයා නිල නිවසට ආවේ ය.ඉන්පසුව ජනාධිපතිතුමා ආණ්ඩුකාරවරයා සමඟ තේ බොමින් ප‍්‍රදේශයේ සංවර්ධන කටයුතු ගැන සාකච්ඡා කෙළේ ය. ඒ අතර මධ්‍යම පළාත් මහ ඇමැති සරත් ඒකනායක ද එතැනට ආවේ ය. නැවතත් ජනාධිපතිතුමා මහ ඇමැති සහ ආණ්ඩුකාර කොබ්බෑකඩුව සම¼ඟ ජනපති මැදුරට යාමට සූදානම් විය. ජනපති ආරක්ෂක අංශය ජනපතිතුමාගේ නිල රථය ඒ වෙන විට ද සූදානම් කැර තිබිණි. එහෙත් ජනාධිපතිතුමා කීවේ පයින් ම යාමට තමා කැමැති බව ය.ජනපති මැදුරට පැමිණ ජනාධිපතිතුමා පළාත් ප‍්‍රධානීන් දෙදෙනා සමඟ රාති‍්‍ර ආහාරය ද ගත්තේ ය. ඉන්පසුව මහ ඇමැති හා ආණ්ඩුකාරවරයාට සමු දුන් ජනපති රාති‍්‍රයේ රූපවාහිනිය නැරඹීමට පටන් ගත්තේ ය.එදින රාති‍්‍රයේ ජනප‍්‍රිය ගායන ශිල්පී මොහිදින් බෙග් අගය කරමින් ඔහු ගැන සංවාදාත්මක රූපවාහිනී වැඩසටහනක් විකාශය විය. ජනාධිපතිතුමා ඒ වැඩසටහන ඉතාම ඕනෑකමින් නැරැඹීය.මේ රූපවාහිනි වැඩසටහන මෙහෙයවූ නිවේදකයා කීවේ බෙග් මාස්ටර් ගැයූ ගීත හය දහසෙන් ගීත දහසක් පමණ බොදු ගීත බව ය. “ඒත් එතුමාට ගෞරව පිණිස මෙරට එතුමාගේ පිළිරුවක් පමණවත් සාදවා නෑ” නිවේදකයා කී ය. ඒ සමඟම ජනාධිපතිතුමා නිලධාරියකුට කීවේ තමාට දැන්ම” ජාතික චිත‍්‍රපට සංස්ථාවේ සභාපති ජයන්ත ධර්මදාසට කථා කිරීමට අවශ්‍ය බව ය.ජනාධිපතිතුමා ජයන්ත ධර්මදාසට කීවේ බෙග් මාස්ටර්ට ගරු කිරීමක් විදියට එතුමාගේ පිළිරුවක් ඉදි කළ යුතු බව ය. “ඔව් සර් ඒක කාලෝචිත දෙයක්. මං ඒකට වහාම අවශ්‍ය කටයුතු කරනවා” ජයන්ත ධර්මදාස ජනාධිපතිතුමාට පොරොන්දු විය. ඒ අනුව බෙග් මාස්ටර් ජීවත්වූ මරදානේ හෝ දෙමටගොඩ ආසන්න ස්ථානයක එම පිළිරුව ඉදිකැරෙනු ඇත.ගිය සතියේ දී එක්සත් ජාතීන්ගේ සංවිධානයේ මහ ලේකම් බෑන් කීන් මූන් ජනාධිපතිතුමාට හදිසියේ ම කථා කෙළේ ය. එක්සත් ජාතීන්ගේ සංවිධානයට අනුබද්ධ ආයතනවලට ලංකාවේ සමහර ආරක්ෂක අංශ බාධා කරනවා. එක්සත් ජාතීන්ගේ මහලේකම්වරයා කීවේ ය.“ලංකාවේ ත‍්‍රස්තවාදයට එරෙහිව සිදුවෙන කි‍්‍රයාකාරකම් නිසා එවැනි සුළු ගැටලු ඇති වෙනවා ඇති. හැබැයි අපි ඔබතුමාලාගේ සංවිධානයට අවශ්‍ය සහයෝගය දීලා තියෙනවා” ජනාධිපතිතුමා කීවේය.ජ.වි.පෙ. පාර්ලිමේන්තු මන්තී‍්‍ර විජිත හේරත්“ඔව් ඉතින් ඒවා විසඳගන්න පුළුවන් ප‍්‍රශ්නනේ. පොඩි පොඩි තීරණ ටිකක් ගන්න විතරනේ තියෙන්නේ. ඒත් සමහර ජාත්‍යන්තර සංවිධාන ලංකාවේ තියෙන නීති රීති ඉක්මවා කටයුතු කරලා තියෙනවා” ජනාධිපතිතුමා පැහැදිලි කෙළේ ය.“හොඳයි එහෙම නම් ඒ තීරණ ගන්නයි තව විකල්ප යෝජනා ටිකක් කරන්නත් එක්කම අපේ සහකාර ලේකම් අන්ජලා කේන් දින කීපයකට ලංකාවට එවනවා. මං ඒ ගැන ඔබතුමාගේ අදහස දැනගන්න කැමැතියි” බෑන් කීන් මුන් මහලේකම්වරයා ජනාධිපතිතුමා ගෙන් ඇසුවේ ය.“ඔව් එයාව එවන්න අපි අවශ්‍ය පහසුකම් දෙන්නම්. එතකොට ගැටලු විසඳ්‍ර ගන්නත් පුළුවන්.” ජනාධිපතිතුමා කීය. ජනාධිපතිතුමා සහ එ.ජා. සංවිධාන මහලේකම් අතර දුරකථන සංවාදය විනාඩි පහළොවක් පමණ සිදු විය.ගිය සෙනසුරාදා එ. ජා. ප. නායක රනිල් වික‍්‍රමසිංහ ඌව පරණගමට ගියේය. ඒ ආසනයේ එ. ජා. ප. ප‍්‍රධාන කාර්යාලය විවෘත කිරීමටය. කාර්යාලය විවෘත කිරීමේ නැකත යෙදී තිබුණේ උදේ 10.00 ටය. එ. ජා. ප. ප‍්‍රධාන කාර්යාල ගොඩනැඟිල්ල ඉදිකර තිබුණේ ඌව පරණගම එ.ජා. ප. සංවිධායක උපාලි සමරවීරගේ පෞද්ගලික මුදලිනි.සිය පෞද්ගලික ධනයෙන් එ.ජා. ප. කාර්යාලය ඉදි කිරීම ගැන නායක රනිල්, උපාලි සමරවීරට ප‍්‍රශංසා කෙළේය. කාර්යාලය විවෘත කිරීමේ උත්සවයට විශාල පිරිසක් එක්ව සිටියහ. පැමිණ සිටි පිරිසට කැවුම් කිරිබත් සහ තේ පැන් සංග‍්‍රහයකින් සත්කාර කෙරිණ. එ. ජා. ප. ඌව පරණගම කාර්යාලය විවෘත කැර අවසානයේ රනිල් ගියේ රවීන්ද්‍ර සමරවීරගේ නිවෙසටය. එහිදී දිවා ආහාරය ගත් රනිල් වික‍්‍රමසිංහ ඉන්පසු ගියේ බදුල්ල නගර ශාලාවටය. ඒ බදුල්ල දිස්ති‍්‍රක් එ. ජා. ප. ප‍්‍රගති සමාලෝචන රැස්වීමට සහභාගි වීමටය. මේ රැස්වීමට බදුල්ල දිස්ති‍්‍රක්කයේ එ. ජා. ප. පළාත් සභා සහ ප‍්‍රාදේශීය සභා මන්තී‍්‍රවරු සහභාගී වී සිටියහ.රැස්වීම ආරම්භයේදීම එ. ජා. ප. මහ ලේකම් තිස්ස අත්තනායක පක්ෂයේ ඉදිරි කි‍්‍රයාමාර්ග ගැන දැනුවත් කෙළේය. රනිල් වික‍්‍රමසිංහ මේ රැස්වීමේදී පක්ෂයේ මහජන නියෝජිතයන්ගෙන් ඉල්ලීමක් කෙළේය. ඒ ඊළඟ මහා මැතිවරණයේදී බදුල්ල දිස්ති‍්‍රක්කය එ. ජා. ප. යට වැඩි ඡන්ද ලක්ෂයකින් ජයග‍්‍රහණය කැර දෙන ලෙසය.ගිය සෙනසුරාදා රනිල් වික‍්‍රමසිංහ විවේකීව සිටියේ දියතලාවේ පිහිටි නිවෙසේය. එදින එ. ජා. ප. මහලේකම් තිස්ස අත්තනායක ගියේ වියළුව ප‍්‍රදේශයටය. ඒ එ. ජා. ප. වියළුව ආසන සංවිධායක ජයන්ත කන්නංගරගේ ආරාධනයකට අනුව වියළුව එ. ජා. ප. ආසන බල මණ්ඩල රැස්වීම ඇමැතීමටය. රැස්වීම පැවැතියේ රිදී පහන වත්ත කූල් ස්පී‍්‍රන් හෝටලයේය. මේ අවස්ථාවට තිස්ස සමග රවීන්ද්‍ර සමරවීරද සහභාගි වුණේය.ගිය 16 වෙනිදාට එ. ජා. ප. මහලේකම් තිස්ස අත්තනායකගේ දේශපාලන ජීවිතයට අවුරුදු 20 ක් සම්පූර්ණ විණි. එදින තිස්ස තම උපන් ගම වන හසලක ප‍්‍රදේශයට ගියේය. හසලකදී තිස්ස විශේෂ බෝධි පූජා පිංකම් රැසකට සහභාගි වුණේය. ඉන් ප‍්‍රධාන බෝධි පූජා පිංකමක් පැවැතියේ ශී‍්‍ර පුෂ්පාරාම විහාරස්ථානයේදීය. මේ පිංකමට තිස්සගේ හිතවතුන් විශාල පිරිසක් එක්ව සිටියහ.තිස්සගේ දේශපාලන ජීවිතයට වසර 20 ක් සම්පූර්ණ වීම සමරන උඩුදුම්බර මැතිවරණ කොට්ඨාසයේද පහ වසර ශිෂ්‍යත්ව ඉහළින්ම සමත් වූ දරුවන් 43 දෙනකුට මලලසේකර ශබ්දකෝෂ පිරිනැමීම සිදු විය. එදිනම සාහිත්‍ය සූරී ධර්මසේන මහවෙල විසින් රචිත ‘පිනාට හරි හිනා’ ළමා කෘතිය එළිදැක්වීම ද තිස්සගේ ප‍්‍රධානත්වයෙන් සිදු විණි.ගිය ඉරිදා එ. ජා. ප. නායක රනිල් බදුල්ල බලා ගියේය. ඒ ලංකා ජාතික වතු කම්කරු සංගමයේ 24 වන වාර්ෂික මහා සම්මේලනයට සහභාගි වීමටය. එය බදුල්ල පුස්තකාල ශ‍්‍රවණාගාරයේදී පැවැත්විණි. සෙනසුරාදා පැවැති ලංකා ජාතික වතු කම්කරු සංගමයේ නිලවරණයෙන් රවීන්ද්‍ර සමරවීර සභාපති ලෙස තේරී පත්වුණේය. කේ. වේලායුදන් මන්තී‍්‍රවරයා මහ ලේකම්වරයා ලෙස පත්ව තිබිණ. වාර්ෂික මහා සම්මේලනයට වතු ජනතාවගෙන් විශාල පිරිසක් සහභාගි වී සිටියේය. සම්මේලනය පුරා වතු ජනතාවගේ සංස්කෘතිය විදහා දක්වන සංස්කෘතික අංග රැසකින් අලංකාරව තිබිණි. ලංකා කම්කරු කොංග‍්‍රසය නියෝජනය කරමින් සම්මේලනයට පැමිණ සිටියේ නියෝජ්‍ය ඇමැති මුත්තුසිවලිංගම්ය. මේ අවස්ථාව රුක්මන් සේනානායක, තිස්ස අත්තනායක, රංජිත් මද්දුම බණ්ඩාර සහ ජොන්ස්ටන් ප‍්‍රනාන්දු යන මන්තී‍්‍රවරු සහභාගි වී සිටියහ.ගිය සතියේදී එ. ජා.ප. මන්තී‍්‍ර කණ්ඩායම රැස්වූයේ පාර්ලිමේන්තුවේදීය. එ.ජා. ප. ය නායකයාගේ ප‍්‍රධානත්වයෙනි.රැස්වීම ආරම්භයේදීම රනිල් කීවේ අල්ලස් හෝ දූෂණ කොමිසමේ සභාපති ඉවත් කිරීම ගැන විරෝධය පල කළ යුතු බවය. එහිදී පක්ෂ නායක රනිල් කීවේ රජයේ මැති ඇමැතිවරු මෙන්ම රජයේ නිලධාරින් පිරිස් ගැන පරීක්ෂණ කෙරෙන මොහොතක අල්ලස් කොමිසම අකී‍්‍රය කැර ඇති බවයි. මේ ගැන පාර්ලිමේන්තුවේදී එ. ජා. ප. මන්තී‍්‍ර කණ්ඩායම විරෝධය පළ කළ යුතු බව ද තීරණය කෙරිණ.මේ රැස්වීමේදී ලැබුණු ලියුමක් ගැන එ. ජා. ප. නායකයා විස්තර කෙළේය. ඒ හිටපු මන්තී‍්‍ර ශී‍්‍රපති සූරියආරච්චිගේ බිරිඳ එවා තිබූ ලිපියක් ගැනය. ඒ ශී‍්‍රපතිගේ මරණය ගැන ස්වාධීන පරීක්ෂණයක් කරන ලෙස ඉල්ලා ඇය පොලිස්පතිට යොමු කළ ලිපියේ පිටපතකි.මේ ගැන අවශ්‍ය කටයුතු කිරීමට පැවරුණේ ජෝන් අමරතුංග සහ ලක්ෂ්මන් සෙනෙවිරත්න යන මන්තී‍්‍රවරුන්ට ය.මුදල් අමාත්‍යාංශයේ උපදේශක කාරක සභාව ගිය සඳුදා පාර්ලිමේන්තුවේදී රැස්වුණේය. ඒ මුදල් හා රාජ්‍ය ආදායම් ඇමැති හා මුදල් නියෝජ්‍ය ඇමැති රංජිත් සියඹලාපිටියගේ ප‍්‍රධානත්වයෙනි. මෙහිදී සාකච්ඡා කෙරුණේ පාර්ලිමේන්තුවට මේ සතියේ ගෙන ආ මුදල් පනත් ගැනය. නිමල් සිරිපාල ද සිල්වා, ජෙයරාජ් ප‍්‍රනාන්දුපුල්ලේ, රෝහිත අබේගුණවර්ධන ඇමැතිවරු එජාප රවි කරුණානායක, ජ. වි. පෙ. සුනිල් හඳුන්නෙත්ති සහ පියසිරි විජේනායක යන මන්තී‍්‍රවරු මුදල් අමාත්‍යංශ කාරක සභාවට එක්ව සිටියහ.මේ රැස්වීම මෙවර පැවැතියේ පාර්ලිමේන්තු සංකීර්ණයේදීය. වෙනදා මේ රැස්වීම පැවැත්වෙන්නේ අරලියගහ මන්දිරයේදීය. උපදේශක කාරක සභාවේ සිටින එ. ජා. ප. මන්තී‍්‍රවරු මේ රැස්වීම අරලියගහ මන්දිරයේ පවත්වනවාට විරෝධය දක්වා තිබිණි.මේ රැස්වීමට මෙවර මුදල් අමාත්‍යංශ ලේකම් ආචාර්ය පුංචි බණ්ඩා ජයසුන්දර පැමිණ සිටියේ නැත. මේ නිසාම ජ. වි. පෙ. මන්තී‍්‍ර සුනිල් හඳුන්නෙත්ති අපූරු ප‍්‍රශ්නයක් ඇසුවේ ය. මොකද අද මුදල් අමාත්‍යංශ ලේකම්තුමා ඇවිත් නැත්තේ. එතුමා පාර්ලිමේන්තුවට එන්න ලෑස්ති වෙනවද දන්නෑ..” සුනිල් හඳුන්නෙන්ති කීවේය.ගිය ඉරිදා එ. ජා. ප. සෙංකඩගල ආසන බල මණ්ඩල රැස්වීම පැවැතියේ මහනුවර අම්පිටියේ ප‍්‍රසිද්ධ සම්මන්ත‍්‍රණ ශාලාවකදීය. මේ රැස්වීම සංවිධානය කැර තිබුණේ එ. ජා. ප. මන්ති‍්‍ර ලක්ෂ්මන් කිරිඇල්ල විසිනි. ආසන බල මණ්ඩල රැස්විමේ ප‍්‍රධාන ආරාධිතයා වූයේ එජාප මාධ්‍ය ප‍්‍රකාශක ගයන්ත කරුණාතිලකය.බල මණ්ඩල රැස්වීමට පැමිණ සිටි නාගරික මන්තී‍්‍රවරු කීවේ අනාගත එ. ජා. ප. රජයක අගමැතිකම ලැබෙන්නේ මන්ති‍්‍ර ලක්ෂ්මන් කිරිඇල්ලට බවය. ඊළඟ අගමැතිකම මහනුවරට එ.ජා.ප. නාගරික මන්තී‍්‍රවරු පිරිසක් කීහ. මෙය අසා සිටි මන්තී‍්‍ර කිරිඇල්ල කීවේ “මම නෙවේ අනාගත එ. ජා. ප. රජයක අගමැති වෙන්නේ අපේ නායක රනිල් වික‍්‍රමසිංහ.” කිරිඇල්ල කීවේය.ගිය අඟහරුවාදා එ. ජා. ප. සන්නිවේදන කමිටු රැස්වීම පැවැතියේ කේම්බි‍්‍රජ් ටෙරස්හිදීය. ඒ නායක රනිල් වික‍්‍රමසිංහගේ ප‍්‍රධානත්වයෙනි. මේ රැස්වීමට එ. ජා. ප. සභාපති රුක්මන් සේනානායක, එ. ජා. ප. මහ ලේකම් තිස්ස අත්තනායක, මලික් සමරවික‍්‍රම සහ එ. ජා. ප. මාධ්‍ය ප‍්‍රකාශක ගයන්ත කරුණාතිලක සහභාගී වූහ. මෙහිදී මන්ති‍්‍ර පිරිස සාකච්ඡා කෙළේ එ. ජා. ප. යේ ඉදිරි දේශපාලන ජයග‍්‍රහණ සහ මැයි දිනය සමරන ආකාරය ගැනය.ගිය සතියේ දී ඇමැති කරු ජයසූරිය ඇමෙරිකාව, කැනඩාව යන රටවල නියෝජිත පිරිස් සමග සාකච්ඡා වට කිහිපයක් පැවැත්විය. මේ සාකච්ඡා සියල්ල සංවිධානය කෙළේ විදේශ කටයුතු අමාත්‍යාංශය විසිනි. ඇමැති කරු ජයසූරිය නැෙඟනහිර සංවර්ධන කටයුතු සහ බලය බෙදා හැරීමේ යෝජනා ගැන දීර්ඝ වශයෙන් නියෝජිත පිරිස දැනුම්වත් කෙළේ ය.නියෝජිත පිරිස් ලංකාව පිළිබඳව දැක්වූ අදහස් පිළිබඳව නියම තතු පැහැදිලි කැර දුන් ඇමැතිවරයා මෙරට සත්‍ය තොරතුරු පැහැදිලි කෙළේ ය. අන්තර්ජාතික මාධ්‍ය ලංකාව පිළිබඳ වැරදි තොරතුරු ලෝකයාට ඉදිරිපත් කරන නිසා ලංකාව ගැන සමහර රටවල් වැරදි මතයන්ට එලඹ ඇති බව ද කරු ජයසූරිය කීවේ ය.කෙසේ වෙතත් ලංකාව ප‍්‍රජාතන්ත‍්‍රවාදය ගරු කරන රටක් බව ලෝකයා දැන් පැහැදිලිව ම දන්නා බව ද කරු ජයසූරිය නියෝජිත පිරිසට කීවේ ය. මෙහි දී නියෝජිත පිරිසේ සාමාජිකයන් ද ලංකාව ගැන සුබවාදී ලෙස අදහස් දැක්විය. විශේෂයෙන් ම නැගෙනහිර පළාතේ සිවිල් පරිපාලන කටයුතු සාර්ථකව නිම කැර ඇති බව පැහැදිලි කිරීමට ඇමැති කරු ජයසූරිය විවිධ තොරතුරු ද ගෙන හැර දැක්වීය.ගිය සතියේ දී ඇමැති කරු ගේ පාර්ලිමේන්තුවේ පිහිටි කාර්යාලයට එ.ජා.ප. ප‍්‍රජාතන්ත‍්‍රවාදී පිලේ සාමාජික මැති ඇමැතිවරු රැස් වී සතියේ කණ්ඩායම් රැස්වීම පැවැත්වූහ. ඒ එ.ජා.ප. ප‍්‍රජාතන්ත‍්‍රවාදී පිලේ නායකයා ගේ ප‍්‍රධානත්වයෙනි. විදේශගත ව සිටි මැති ඇමැතිවරු හැර සියලු දෙනා මේ සාකච්ඡාවට සහභාගි වූහ.මේ දිනවල එ.ජා.ප. ප‍්‍රජාතන්ත‍්‍රවාදී පිලේ ප‍්‍රධාන කාර්යාලය වන “සෙත් සෙවණ” ට එ.ජා.ප. නායක රනිල් ගැන කලකිරුණු මන්තී‍්‍රවරු රැසක් ම පැමිණියහ. එ.ජා.ප. පාර්ලිමේන්තු මන්තී‍්‍රවරු හා පළාත් සභා මන්තී‍්‍රවරු රැසක් ම කරු ජයසූරිය ඇමැතිවරයා හමු වී සාකච්ඡා කළහ. එ.ජා.ප. යේ රට වටා සිටින ප‍්‍රධාන පෙළේ නායකයන් බුරුතු පිටින් ඇමැති කරු ජයසූරිය වටා එක් රොක් වෙමින් මේ දිනවල රටේ පවතින දේශපාලන තත්ත්වය සහ එ.ජා.ප. යේ දුර්වලකම් ගැන සාකච්ඡා කළහ.එක්සත් ජාතික පක්ෂය රටේ ජනතාවට සමීප කැර වීමට නම් රනිල් වික‍්‍රමසිංහ නායකත්වයෙන් ඉවත් වී ඇමැති කරු ජයසූූරියට නායකත්වය ලබා දිය යුතු කාලය එලඹ ඇතැයි ද එ.ජා.ප. ජ්‍යෙෂ්ඨයෝ පෙන්වා දුන්හ. රට ත‍්‍රස්තවාදයෙන් මුදා ගැනීමට රටේ සියලු ජන කොටස් පෙරට පැමිණ ඇති මොහොතක එ.ජා.ප.ය නියම වගකීම තවමත් තේරුම් ගෙන නොමැති බව ද එ.ජා.ප. යේ ප‍්‍රබලයෝ ඇමැති කරුට කීහ.රට ත‍්‍රස්තවාදයෙන් මුදා ගැනීමට ජනාධිපතිතුමාට සහාය ලබා දීමට නම් කරු ජයසූරිය ගේ නායකත්වය සහිත එක්සත් ජාතික පක්ෂයක් මෙරට තිබිය යුතු බව ද කරු ජයසූරිය මහතා හමු වූ එ.ජා.ප. ප‍්‍රබලයන් පෙන්වා දී තිබිණ.ගිය අඟහරුවාදා පාර්ලිමේන්තුවේ කථානායක ගේ කාමරයේ සාකච්ඡාවක් පැවැත්විණි. මේ සාකච්ඡාවට ජාතික හෙළ උරුමයේ මන්තී‍්‍ර අතුරලියේ රතන හිමි ජ. වි. පෙ. මන්තී‍්‍ර විජිත හේරත් පාර්ලිමේන්තු මන්තී‍්‍ර විජේදාස රාජපක්ෂ සහභාගි වූහ. මේ සාකච්ඡාව පැවැත්වූයේ ව්‍යවස්ථාදායක සභාවට සුළු පක්ෂවලින් නම් කළ නියෝජිතයනට ජනාධිපතිවරයා ගේ අනුමැතිය නොලැබීම ගැන සාකච්ඡා කිරීමට ය.විමල් වීරවංශ ජ.වි.පෙ. පාර්ලිමේන්තු කණ්ඩායම් නායකයා මේ ගැන පාර්ලිමේන්තුවේ දී විශේෂ ප‍්‍රකාශයක් කෙළේ ය. ඒ ප‍්‍රකාශයෙන් පසුව මේ විශේෂ සාකච්ඡා පැවැත්වීමට තීරණය කෙරිණ. කථානායක වි.ජ.මු. ලොකුබණ්ඩාර කීවේ, “ජනාධිපතිතුමාට මේ පත්වීම කරන්න කියලා දැනුම් දීලා තියෙන්නේ. මෙතැනින් එහාට මට කරන්න දෙයක් නෑ.” කථානායක වි. ජ. මු. කීවේ ය.විජිත හේරත් මන්තී‍්‍රවරයා කීවේ “ තාම ප‍්‍රශ්නය එහෙමමයි. හිටපු විගණකාධිපති මායාදුන්න පත් කරන්න නීතිමය බාධාවක් නැති බවත් ප‍්‍රකාශ වෙලා තියෙනවා. මෙතැන තියෙන්නේ වෙන ප‍්‍රශ්නයක්. ඒ නිසා ඔබතුමා මේ ගැන යළිත් කුමක් හෝ පියවරක් ගන්න” ජ.වි.පෙ. මන්තී‍්‍රවරයා කීය.ආර්. සම්බන්දන් මන්තී‍්‍රවරයා ද මායාදුන්න පත් කළ යුතු බව කීවේ ය. ජාතික හෙළ උරුමයේ මන්තී‍්‍ර අතුරලියේ රතන හිමියන් කීවේ මායාදුන්න අපි පත් කරපු නියෝජිතයා නෙවේ කියා ය. ඒ වුණාට අපේ විරෝධයක් නෑ. රතන හාමුදුරුවෝ කීහ. මේ රැස්වීමට විජේදාස රාජපක්ෂ කැඳවා තිබුණේ කෝප් කමිටුවේ සභාපතිවරයා වශයෙනි. මායාදුන්න කෝප් කමිටු සාමාජිකයකු නිසා ඔහු ව්‍යවස්ථාදායක සභාවට පත් කිරීම ගැටලුවක් වේ දැයි විමසීම ඔහු කැඳවීමට හේතු විය. මේ රැස්වීමේ දී මන්තී‍්‍ර පිරිස තීන්දු කෙළේ මායාදුන්න පත් කිරීම අනුමත කරන ලෙස යළිත් වරක් ඉල්ලා සිටීමට ය.පසුගිය 15 සහ 16 වන දින දෙකේ දී ඉන්දියාවේ නවදිල්ලි නුවර දී විශේෂ රැස්වීමක් පැවැත්විණි. ඒ ලෝක සාම කවුන්සලයේ ආසියා පැසිපික් කලාපීය උපදේශක කමිටු රැස්වීම ය. මෙවර එම රැස්වීමේ මාතෘකාව වූයේ යුද්ධය අධිරාජ්‍යවාදය හා ත‍්‍රස්තවාදයට කෙසේ මුහුණ දිය යුතු ද යන්න යි. මේ රැස්වීමට උතුරු කොරියාව, වියට්නාමය, ලාඕසය, නේපාලය, බංගලාදේශය හා ඉන්දියාව යන රටවල්වල නියෝජිතයන් සහභාගී විය.මේ රැස්වීමට ජ.වි.පෙ.න් සහභාගී වූයේ බිමල් රත්නායක මන්තී‍්‍රවරයා යි. මෙහි දී බිමල් රත්නායක මන්තී‍්‍රවරයා කීවේ ශ‍්‍රී ලංකාව විශාල ආර්ථිකයක් ඇති රටක් නොවන බවයි. නමුත් ලංකාව භූගෝලීය වශයෙන් පිහිටීම අනුව ඉතා ම වැදගත් ස්ථානයක පිහිටා ඇති බව ද බිමල් කීවේ ය. “දැන් ඉන්දියාව සහ චීනය ලෝක බලවතුන් ලෙස ඉදිරියට එමින් ඉන්නවා. ඒ නිසා ඉන්දියානු සාගරයේ පිහිටි ලංකාවටත් විශාල වැදගත්කමක් හිමිව තිබෙනවා. කුමන රටකට හෝ ඉන්දියානු සාගරයේ ආධිපත්‍ය පතුරන්න අවශ්‍ය වුණොත් ඔවුන් ලංකාව ගැන සැලකිලිමත් වෙනවා. අධිරාජ්‍යවාදීන් ලංකාවට මේ තරම් මැදිහත් වෙන්නේ මේ නිසායි.” බිමල් රත්නායක වැඩිදුරටත් සමුළුවට පැහැදිලි කෙළේ ය.මේ විශේෂ රැස්වීමට ලෝක සාම කවුන්සලයේ ප‍්‍රධාන ලේකම්වරයා ද පැමිණ සිටියේ ය. ඔහු යුරෝපා පාර්ලිමේන්තුවේ මන්තී‍්‍රවරයෙක් ද වෙයි. ඔහු ද මේ රැස්වීම ඇමැතුවේ ය. ඇමෙරිකානු අධිරාජ්‍යවාදය විවෘතයි. ඒක හරියට පෙනෙන යක්ෂයෙක් වගෙයි. ඒ වුණාට යුරෝපා සංගමය මතුපිටින් පෙනෙන්නේ මානුෂිය මුහුණුවරක් ගත් ආයතනයක් හැටියටයි. නමුත් ඊට වඩා එහාට ගිය දෙයක් තිබෙනවා. ලෝක සාම කවුන්සලයේ ප‍්‍රධාන ලේකම් ටැල්පියස් කීවේ ය.කැලණිය විශ්වවිද්‍යාලයේ කුලපති ආචාර්ය වැලමිටියාවේ කුසලධම්ම නාහිමියන්ගේ 72 වෙනි උපන් දිනය යෙදී තිබුණේද ගිය සතියටයි. ඒ වෙනුවෙන් කැලණිය ප‍්‍රදේශය පුරා ආගමික ස්ථානවල පිංකම් රැසක්ම සංවිධානය කර තිබිණ. ජනාධිපතිතුමා ද නායක හිමියන්ට දුරකථනයෙන් කථාකොට දීර්ඝායුෂ ප‍්‍රාර්ථනා කෙළේය.එදිනම නායක හිමියන්ගේ උපන් දිනය සමරමින් කෘති‍්‍රම පාද බෙදා දීමේ පිංකමක් කැලණිය විද්‍යාලංකාර පිරිවෙනේදී පැවැත්විණි. මේ අවස්ථාවේදී කැලණිය ශ‍්‍රී.ල.නි.ප. ආසන සංවිධායක ඇමැති ආචාර්ය මර්වින් සිල්වා එතැනට හදිසියේම ආවේය. ඒ වෙනත් ගමනක් යන ගමන් එතැනට ගොඩ වූ බව කියමිනි.ඇමැතිවරයාද එතැනට පැමිණ නාහිමියන්ට දීර්ඝායුෂ ප‍්‍රාර්ථනා කෙළේය. ඉන්පසුව ඇමැති මර්වින් එතැනින් නික්ම යාමට සැරසෙද්දී නායක හාමුදුරුවන් කීවේ “ඇමැතිතුමා තේ ටිකක් බීලා යමු” කියායි. ඇමැති මර්වින් ද ඒ අනුව තේ බොන්නට පටන්ගත්තේය. ඒ සමඟම ආරක්ෂක අංශ නිලධාරීන් පිරිසක් එතැනට ආවේය. ඒ හිටපු ජනපතිනියගේ ආරක්ෂකයින් පිරිසකි. එතැනට හිටපු ජනපතිනිය එන බව මර්වින්ට දැනගන්නට ලැබිණි. මේ උත්සවය ආවරණය කිරීමට පුවත්පත් කිහිපයක මාධ්‍යවේදීන්ද පැමිණ සිටිනු ඇමැති මර්වින් දුටුවේය.”මං දැන් මෙතැනින් ගියොත් මෙයාලා කියයි මම චන්ද්‍රිකාට බයේ ගියා කියලා මර්වින් මාධ්‍යවේදීන්ට ඇසෙන්නට කීවේය. ඉන් මොහොතකට පසුව හිටපු ජනපතිනි චන්ද්‍රිකා කුමාරතුංග එතැනට ආවේය. “මැඩම් ඔබතුමිය එනවා කියලා දැනගත්තේ දැනුයි. මම යන්න ලෑස්තිවෙලා හිටියේ ඒත් ගියේ නෑ. මොකද මේ පත්තරකාරයෝ එතකොට කියයි මං ඔබතුමියට බයේ ගියා කියලා” ඇමැති මර්වින් චන්ද්‍රිකාට කීවේය.”මොන පිස්සුද මර්වින්, ඔයා මට මොකටද බය වෙන්නේ. මමනේ ඔයාට බය වෙන්න ඕන” හිටපු ජනපතිනිය සිනහ වෙමින් කීවේය. ඉන්පසු චන්ද්‍රිකා ට “පුස්නාම්බු” සමඟ තේ බොන්නට ඇරැයුම් කෙරිණ. චන්ද්‍රිකා ‘පුස්නාම්බු’ කන්නට පෙර ඇසූයේ මේවා ආප්ප වගේ දෙයක්ද කියාය. එතැන සිටි කාන්තාවක් කීවේ මේ කෑම වර්ගය පිට්ටු බම්බුව වැනි එකක තබා සකසා ගන්නා බවයි. ඒ සමඟම එතැන සිටි කාන්තාවක් කීවේ එතුමිය කාන්තාවක් වෙලා එක්වත් දන්නෑ නේද කියායි.- චන්දන බණ්ඩාර</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=ab0802243</link>
    <topic>‘කොසෝව්’ අපටත් හොඳ පාඩමක්</topic>
    <author/>
    <content>“මල්ලෝ අන්න ඔයාගෙ යාළුවා කතා කරනවා” චන්ද්‍රිකා - අනුරට කියයි‘කොසෝව්’ අපටත් හොඳ පාඩමක්ප‍්‍රශ්න පහනැඟෙනහිර පළාත් පාලන මැතිවරණය කොට්ඨාස ක‍්‍රමයට පැවැත්විය යුතුයිආරක්ෂා කිරීම සඳහා ඇති වගකීම (R2P) නමැති න්‍යාය උපයෝගී කැරගෙන බෙදුම් වාදය පතුරා රටවල් බෙදීමට අධිරාජ්‍යවාදීන් ගේ මැදිහත්වීම පිළිබඳව කොසෝව හොඳම පාඩම බව ජනතා විමුක්ති පෙරමුණ සඳහන් කරයි.ශ‍්‍රී ලංකාවට විදේශ හමුදාවන් මැදිහත් වීම පිළිබඳව උත්සාහයක් ඇතැයි පවසන ජනතා විමුක්ති පෙරමුණ කොසෝව් රාජ්‍ය බෙදා වෙනස් කිරීම පිළිබඳව ශ‍්‍රී ලංකාවේ සිංහල, දෙමළ, මුස්ලිම්, බර්ගර්, මැලේ ආදී සියලු ජනකොටසකගේම අවධානය යොමුවිය යුතු බව අවධාරණය කරයි. අධිරාජ්‍යවාදීන් වෙනත් රටවල ප‍්‍රශ්න කෙරෙහි මැදිහත්ව ඒවායේ ස්වාධිපත්‍යය බිඳදමා රටවල් බෙදීමට කරන උත්සාහය පිළිබඳව පළමූ උදාහරණය බවත් ඔවුන් එම රටවලට මැදිහත්වන්නේ ආරක්ෂා කිරීමට ඇති වගකීම(R2P) ඉදිරියට දමමින් බවත් තවදුරටත් එම නිවේදනයේ දැක්වෙයි.</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=ab0802241</link>
    <topic>ප‍්‍රශ්න පහ</topic>
    <author>සුමේධා නවරත්න</author>
    <content>“මල්ලෝ අන්න ඔයාගෙ යාළුවා කතා කරනවා” චන්ද්‍රිකා - අනුරට කියයි‘කොසෝව්’ අපටත් හොඳ පාඩමක්ප‍්‍රශ්න පහනැඟෙනහිර පළාත් පාලන මැතිවරණය කොට්ඨාස ක‍්‍රමයට පැවැත්විය යුතුයිසෞඛ්‍ය ඇමතිවරයා ලෙස සේනක බිබිලේ ඖෂධ ප‍්‍රතිපත්තිය වඩා හොඳින් පණ ගන්වන්න ඔබ උත්සාහයෙක යෙදී සිටින බව පේනවා. මේ අභියෝගය ජය ගැනීමට පුළුවන් වේද?මුළු ලෝකයම අද බහුජාතික ඖෂධ සමාගම් මාෆියාවට යටවෙලා ඉන්නෙ. ලෝකයම ඔවුන්ගෙ කප්පම්වලට යටවෙලා. මේ ප‍්‍රතිපත්තිය කි‍්‍රයාත්මක කරන එක අභියෝගයක්. හැමෝම විරුද්ධ වෙයි. ඒත් සේනක බිබිලේ ප‍්‍රතිපත්තිය කි‍්‍රයාත්මක කිරීමේ උත්සාහය අපි අත අරින්නෙ නැහැ.ඖෂධ නාමයෙන් පමණක් ඖෂධ ලිවීමට ඔබ දුන් නියෝගය වෛද්‍ය නිලධාරි සංගම් දෝෂ දර්ශනයට ලක් කරනවා. මේ තීරණයෙන් අපහසුතාවයට පත් වෙන්නෙ රෝගීන් බවයි ඔවුන් කියන්නේ?අපි කියන්නෙ පනතෙ තියෙන හැටියට කටයුතු කරන්න කියලයි. මේ පනත මම හදපු එකක් නොවෙයි. එක්දහස් නවසිය අනූ දෙකේ ආ පනතක්.එහි තිබෙන්නෙ ඖෂධ නාමය සමඟ අවශ්‍ය නම් වෙළෙඳ නාමයත් ලියන්න කියලයි. මම මේ යෝජනා කරන්නෙ ජනතාවගෙ පැත්තෙන් හිතලා.දැන් මේ තියෙන නීතිය අනුව වෛද්‍යවරුන්ට වැඩ කරන්න පුළුවන්.ඖෂධ වර්ග ගැන අධ්‍යයනය කිරීමට ඖෂධ තොරතුරු මධ්‍යස්ථානයක් නැති වීමෙන් අලෙවි නියෝජිතයන්ගෙන් ඖෂධ ගැන ඉගෙන ගැනීමට වෛද්‍යවරුන්ට සිදුවී තිබෙනවාලු?දැන් තමයි ඔය තොරතුරු මධ්‍යස්ථානය ගැන කියන්නෙ. අපි ඒකත් හදනවා.ඊට පස්සෙ බලමු මොකද කියන්නෙ කියලා.හැබැයි ඔවුන් ඖෂධ ගැන ඉගෙන ගන්නෙ ඖෂධ වෙළෙඳ නියෝජිතයන්ගෙන් කියන කථාව වැරැද්දක්. ඖෂධ ගැන ඉගෙන ගන්න වෛද්‍ය විද්‍යාලයෙත් වෙනම අංශයක් ඔවුන්ට තියෙනවා.ඖෂධ නාමයෙන් පමණක් ඖෂධ ලියන්න කියන අමාත්‍යාංශය, අධික මිල ගණන් යටතේ තිබෙන ඖෂධ ලියාපදිංචි කරන්නෙ ඇයි කියලා වෛද්‍ය නිලධාරින්ගෙ සංගමය ප‍්‍රශ්න කරනවා. ඔබ තුමා මොකක් ද මේ ගැන හිතන්නෙ?දැන් තිබෙන නීතිය අනුව එය කරන්න වෙනවා. නීතියේ හැටියට ලියාපදිංචි වීමට අවසර දෙන්න බැහැ කියන්න බැහැ.ඖෂධ සංස්ථාවත් අධික මිලැති ඖෂධ ගෙන්වන බවට එක් වෛද්‍යවරයෙක් චෝදනා නඟද්දී තවත් වෛද්‍යවරයෙක් පවසන්නෙ ඖෂධ සංස්ථාවෙ වංචා දූෂණ ගැන කෝප් වාර්තාවෙත් සඳහන්ව ඇති බවයි?ඖෂධ සංස්ථාව අධික මිල ගණන් සහිත ඖෂධ ගෙන්වනවා යැයි කියන කථාව බොරුවක්. අපි ටෙන්ඩර් කැඳවා අඩුම මිල ගණන් තිබෙන හොඳම ඖෂධයයි ලබා ගන්නෙ. සමහර අවස්ථාවල එක ඖෂධයක් නිපදවන්නෙ එක් නිෂ්පාදකයෙක් විතරයි. එවැනි අවස්ථාවල ඖෂධය කීය වුණත් එම නිෂ්පාදකයාගෙන් මිලදී ගන්න සිදුවෙනවා.අනෙක් පැත්තෙන් ඖෂධ සංස්ථාව ඖෂධ අටදාහක් පමණ මිලදී ගන්නවා.එහිදී ඖෂධ වර්ගයක දෙකක මිලදී ගැනීම් වලදී යම් දේවල් සිදුවී තිබෙන බව කෝප් වාර්තාව පවසනවා. නමුත් මේ කෑ ගහන තරම් බරපතල වංචාවක් සිදු වී නැහැ. ඖෂධ නාමයෙන් පමණක් බෙහෙත් වට්ටෝරු ලිවීමට ඇමැතිවරයා දුන් නියෝගයට වෛද්‍යවරු මේ තරම් දැඩි විරෝධයක් දක්වන්නෙ ඇයි?මේවා ජනප‍්‍රිය ප‍්‍රකාශයන් පමණයි. ඖෂධ නාමයෙන් පමණක් බෙහෙත් වට්ටෝරු ලියන්නෙ නැහැ. අමත්‍යාංශය ඖෂධ අටදාහකට වඩා වැඩි ප‍්‍රමාණයක් ලංකාවට ආනයනය කිරීමට ඉඩ දී තියෙනවා. එකම ඖෂධය වෙළෙඳ නාම දෙතුන් සීයකින් මේ රටේ තියෙනවා. ඒවායේ මිල විවිධයි.අපි ඖෂධ නාමයෙන් පමණක් ඖෂධ නියම කළොත් ෆාමසි ඉතා ඉහළ මිලක් තිබෙන ඖෂධය රෝගියාට නිකුත් කරන්න පුළුවන්. සමහරවිට ගුණාත්මක භාවයෙන් අඩු ඖෂධ නිකුත් කරන්නත් පුළුවන්.ඒ නිසයි අපි කියන්නේ ගුණාත්මක බවින් යුතු සාධාරණ මිල සහිත ඖෂධ, වෙළෙඳ නාමයෙන් ලිවීමට වෛද්‍යවරයාට නිදහස තිබිය යුතුයි කියලා.බහුජාතික සමාගම්වල, ඉහළ මිල ගණන්වලට අලෙවි වන ඖෂධ නියම කරමින්, රෝගීන් සූරාකන සමාගම්වලට සහාය දෙන බවට, වෛද්‍යවරුන්ට විරුද්ධව නඟන චෝදනාව බොරුවක්ද?විවිධ මිල ගණන් යටතේ ඖෂධ තිබෙන බව ඇත්තක්. ඒත් වෛද්‍යවරු අධික මිල ගණන් සහිත ඖෂධ රෝගීන්ට නියම කරන්නෙ නැහැ. එහෙම නියම කළොත් රෝගීන් ඒ වෛද්‍යවරු ළඟට බේත් ගැනීමට ඒම නතර කරනවනෙ.ඔය කියන විදිහට ඖෂධ නියම කරන ඉතා සුළු කොටසක් ඇති. ඒත් බහුතරයක් වෛද්‍යවරු රෝගීන්ට එවැනි අසාධාරණකම් කරන්නෙ නැහැ.ඔබ ඔහොම කිව්වත් අධික මිලැති ඖෂධ නියම කරන බවට, වෛද්‍යවරුන්ට විරුද්ධව විශාල චෝදනාවක් තියෙනවා?ඔය කියන සූරාකෑමට, ප‍්‍රධාන වශයෙන් වගකිව යුත්තේ අමාත්‍යාංශයයි. මොකද ජනතාව සූරාකෑමට එන ඖෂධ ලියාපදිංචි කරන්නෙ ඖෂධ අධිකාරිය. එහෙම නම් ජනතාව සූරාකන අධික මිලැති ඖෂධ ලියාපදිංචි කිරීම වළක්වන්න අමාත්‍යංශයට පුලුවන්නෙ. එසේ නොකර වෛද්‍යවරුන්ට ඇඟිල්ල දිගු කරනවා.අනෙක් පැත්තෙන් ඖෂධ සංස්ථාවෙන් මිල අධික ඖෂධ මිලදී ගන්නවා. මේ මිලදී ගැනීම් ගැනත් පාරදෘශ්‍ය බවකින් යුතුව කටයුතු කරන්න කියන්න.ඖෂධ සංස්ථාවේ දූෂණ ගැන කෝප් වාර්තාවෙත් සඳහන්ව තියෙනවා.ඖෂධ ගැන වෛද්‍යවරු ඉගෙන ගන්නෙ ඖෂධ වෙළෙඳ නියෝජිතයන්ගෙන් බව ඔබ පවසා තිබුණා. මේ ප‍්‍රකාශය වෛද්‍යවරුන්ට ම කරගත් අගෞරවයක් නොවේද?මේ කථාව මාධ්‍ය නිවැරැදිව ම වාර්තා කර තිබුණෙ නැහැ. මම කිව්වෙ අලුත් ඖෂධ ගැන ඉගෙන ගන්න අපට ඖෂධ තොරතුරු මධ්‍යස්ථානයක් නැති බවයි. මීට පෙර අවස්ථාවක එවැනි මධ්‍යස්ථානයක් ගැන අවධානය යොමු වුණා. ඒත් ඒ කටයුත්ත මඟ හැරී ගොස් තියෙනවා. ලෝකයේ හැම රටකම වාගේ එවැනි මධ්‍යස්ථාන තියෙනවා.ඒ නිසා අලුත් ඖෂධ ගැන අපිට ඖෂධ වෙළෙඳ නියෝජිතයන් මඟින් ඉගෙන ගන්න වෙනවා. වෛද්‍යවරුන්ට මේ අගෞරවය වෙලා තියෙන්නෙ තොරතුරු මධ්‍යස්ථානයනක් ඉදි නොකළ නිසයි.ඖෂධ අධිකාරියෙන් මේ දැනුම ලබා ගන්න වෛද්‍යවරුන්ට හැකියාවක් නැද්ද?අධිකාරිය අපිට එවැනි වැඩපිළිවෙළක් සකස් කර නැහැ. අධිකාරියෙන් ඉගෙන ගන්න නම් අපිට හැමදාම අධිකාරියට දුරකථන ඇමතුම් දෙමින් සිටින්න සිදුවෙයි.සුමේධා නවරත්න</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=ab0802244</link>
    <topic>නැඟෙනහිර</topic>
    <author>ආචාර්ය එච්. ඒ. පී. අභයවර්ධන</author>
    <content>“මල්ලෝ අන්න ඔයාගෙ යාළුවා කතා කරනවා” චන්ද්‍රිකා - අනුරට කියයි‘කොසෝව්’ අපටත් හොඳ පාඩමක්ප‍්‍රශ්න පහනැඟෙනහිර පළාත් පාලන මැතිවරණය කොට්ඨාස ක‍්‍රමයට පැවැත්විය යුතුයිපළාත් පාලන මැතිවරණය කොට්ඨාස ක‍්‍රමයට පැවැත්විය යුතුයිරාජ්‍ය බලය විමධ්‍යගත කොට පළාත් නවය පාදක කොට ජාතික මට්ටමේ ව්‍යවස්ථාදායකයක් එයට අනුසාංගික විධායක හා ව්‍යවස්ථාදායක බලය හා ඇතැම් අධිකරණ බලය පැවරෙන පරිදි සම්මත කර ගන්නා ලද 13 වන ආණ්ඩුක‍්‍රම සංශෝධනය යටතේ පළාත් සභා පිහිටුවීම 1988 ජනවාරි සිට ජුනි කාලසීමාවේ කි‍්‍රයාත්මක විය. පළාත් නවයක් එවකට පැවතිය ද පිහිටුවන ලද පළාත් සභා ගණන අටක් විය. උතුරු හා නැඟෙනහිර පළාත් තාවකාලිකව ඒකාබද්ධ කැරිණි.වසරක් ඇතුළත එම පළාත්වල ජනමත විචාරණයක් පවත්වා එම පළාත් වෙන් කළ යුතු ද නැතහොත් තවදුරටත් ඒකාබද්ධව පවත්වා ගත යුතු ද යන්න ගැන තීරණය කිරීම දෙපළාතේ ඡන්දදායකයන්ට පැවරිණ. ජනමත විචාරණයක් නොපවත්වා වාර්ෂිකව දිනය කල් දැමීම වසර 19 ක් තුළ සිදු විය. මෙම ව්‍යවස්ථාදායක පියවර 1988 වසරේ දී ගනු ලැබුවේ ජනවාර්ගික අර්බුදය විසඳ්‍රලීමට ඉන්දියාවේ මැදිහත්වීම යටතේ යෝග්‍ය කි‍්‍රයාමාර්ගයක් බව ලංකා රජය පිළිගත් නිසා ය.මෙකී ඒකාබද්ධ කිරීමේ නීත්‍යානුකූලභාවය අභියෝගයට ලක් කරමින් ජනතා විමුක්ති පෙරමුණ ශ්‍රේෂ්ඨාධිකරණයේ ගොනු කළ පෙත්සම විභාග කළ විනිසුරු මඬුල්ලේ නිගමනය වූයේ එම ඒකාබද්ධ කිරීම නීත්‍යානුකූූල නොවන බවත් 1987 පෙර පැවති අයුරු එම පළාත් නවය වෙන් වූ පළාත් ලෙස කි‍්‍රයාත්මක විය යුතු බවත් ය. එම නිගමනය අනුව උතුරු හා නැඟෙනහිර පළාත් වෙන් කිරීම සිදු කොට පළාත් සභා පිහිටුවීමට අනුමතව තිබූ 13 වැනි ආණ්ඩුක‍්‍රම සංශෝධනය යටතේ පළාත් දෙකක් ලෙස දැනට කි‍්‍රයාත්මක වේ. එකී පළාත් සඳහා වෙන ම කොඩි දෙකක් අනුමත වීම හා කාර්යාලය පිහිටුවීමට ද මේ වන විට සිදුව ඇත. පළාත් දෙකේ ම සේවය සඳහා එක ආණ්ඩුකාරවරයකු පත් කර ඇත්තේ තාවකාලික පියවරක් ලෙස ය.නැඟෙනහිර පළාතේ පැවති ත‍්‍රස්තවාදී අවහිරතා ඉවත් කොට 2007 ජූලි 11 වැනි දා එම පළාත නිදහස් කර ගැනීමෙන් අනතුරුව පළාතේ ශීඝ‍්‍ර දියුණුවක් ඇති කිරීමට නැඟෙනහිර නවෝදය නමින් ප‍්‍රතිසංස්කරණ හා පුනරුත්ථාපන අරමුණු කර ගත් පියවර කිහිපයක් අරඹා රජය එම පළාතට දැඩි අවධානයක් යොමු කර ඇත. සිවිල් පරිපාලනය තහවුරු කිරීමේ එක් වැදගත් පියවරක් ලෙස කලින් මඩකලපුව දිසාවේ පළාත් පාලන මැතිවරණය පැවැත්වීමට අපොහොසත් වූ මඩකලපුව මහ නගර සභාව ඇතුළු පළාත් පාලන ආයතන නවයකට නියෝජිතයන් ඡන්දයෙන් පත් කිරීමට රජය අපේක්‍ෂා කරයි. එයට බාධකව පැවති නීතිමය හා පරිපාලන ගැටලු මේ වන විට නිරාකරණය කරගෙන ඇත.එකී පළාත් පාලන ආයතනවලට අවසාන වරට නාම යෝජනා භාරගෙන තිබුණේ 2002 වසරේ දී ය. විශේෂ ප‍්‍රතිපාදන උපයෝගී කරගෙන එකී බල ප‍්‍රදේශ නවයට අදාළ ව ඡන්දය කල් දමන ලදී. එය අවසන් වරට සිදුවූයේ 2006 පෙබරවාරි දක්වා ය. කලින් නාම යෝජනා භාර දුන් අපේක්‍ෂකයන්ගෙන් ඇතැමුන් මිය යාම, වයස 35 සීමාව ඉක්මවා යාම වැනි හේතු නිසා එකී නාම යෝජනා අවලංගු කොට අලුතින් නාම යෝජනා කැඳවීමටත්, යුද්ධ තත්ත්වය යටතේ කඳවුරුවල තාවකාලිකව පදිංචි ඡන්දදායකයන්ට ඡන්දය ප‍්‍රකාශ කිරීමටත් ප‍්‍රතිපාදන සැලැස්වෙන නව නීති සකස් කිරීමට රජයට සිදු විය.රජය සම්මත කර ගත් එම යෝජනා ගැන ජනාධිපතිතුමා ශ්‍රේෂ්ඨාධිකරණයේ නිගමනය හදිසි පනතක් ලෙස ඉදිරිපත් කොට එහි නීත්‍යනුකූලභාවය පිළිගැනීමෙන් අනතුරුව පාර්ලිමේන්තුව එම සංශෝධන පනත වැඩි ඡන්දයෙන් අනුමත කළ හෙයින් එකී පළාත් පාලන ආයතන සඳහා නියෝජිතයන් පත් කිරීමට දින නියම කළ යුතු විය.යුද තත්ත්වය යටතේ අහිමි වූ ප‍්‍රජාතාන්ති‍්‍රක අයිතිය මෙකී ආයතනවලට ලැබීමෙන් අනතුරුව නැඟෙනහිර පළාතේ පළාත් සභාව පිහිටුවීමට ද රජය අදහස් කරයි. රජය දැනට අදහස් කර ඇත්තේ් කල් දමන ලද පළාත් පාලන ඡන්දය 2008 මුල් භාගයේ පැවැත්වීමට ය. ඒ සඳහා 2006 වසර සඳහා සහතික කරන ලද ඡන්ද නාම ලැයිස්තුව යොදා ගැනීමට ද අදහස් කර ඇත. ඒ මගින් පළාත් පාලන ආයතන පිහිටුවීමෙන් අනතුරුව දැනට සිදු කරන සමාජ ආර්ථික සංවර්ධන යෝජනා හා යෝජිත යටිතල පහසුකම් සම්පූර්ණ වුවහොත් පළාතේ ශීඝ‍්‍ර දියුණුවක් උදා කළ හැකි වේ යැයි රජය විශ්වාස කරයි.පළාත් පාලන ඡන්දය අර්ථවත් වීමට දැනට පවත්නා සමානුපාත ඡන්ද ප‍්‍රකාශ ක‍්‍රමය අහෝසි කොට 1987 පෙර පැවති එවැනි පළාත් පාලන කොට්ඨාස ක‍්‍රමය පාදක කර ගත් පැරණි ඡන්ද ක‍්‍රමයට අවතීර්ණ වීම මගින් ප‍්‍රජාතන්ත‍්‍රවාදය අර්ථවත් කර ගත හැකි වනු ඇත.විමධ්‍යගත ඒකකය දිස්ති‍්‍රක්කය පදනම්ව පිහිටුවුවහොත් ජනතාව ගේ ස්වයං පාලනය අර්ථවත් වේ යැයි බොහෝ දෙනා ගේ විශ්වාසය වී තිබේ. එහි දී සමානුපාතික ඡන්ද ක‍්‍රමය නිසා පැන නැඟෙන දේශපාලන අරගලය සමථයකට පත් කිරීමට පැරැණි පළාත් පාලන කොට්ඨාස ක‍්‍රමයට ඡන්ද පවත්වන්නේ නම් ප‍්‍රජාතන්ත‍්‍රවාදී පාලන ක‍්‍රමය අර්ථවත් වනු ඇත. දැනට සාකච්ඡා වෙමින් පවතින කොට්ඨාස ක‍්‍රමයට 70% කුත් ඉතිරි 30% සමානුපාතික ක‍්‍රමයට පැවැත්වීමත් තවත් අර්බුදයකට පාදක විය හැකි නිසා ඒ සඳහා රජයේ අවධානය යොමු විය යුතු ය. පළාත් පාලනය පිළිබඳ ජනාධිපති කොමිසම (2000) ඒකමතිකව නිර්දේශ කෙළේ පළාත් පාලන මැතිවරණය කොට්ඨාස ක‍්‍රමය යටතේ පැවැත්වීම රටේ අවශ්‍යතාව බවයි. එය මහජනයා ගේ බලවත් කැමැත්ත ද විය.2008 මුල් භාගයේ පැවැත්වීමට අදහස් කරන මඩකලපුව මහ නගර සභාව ඇතුළු පළාත් පාලන ආයතන නවයක ඡන්දය මඟින් පළාතේ සංවර්ධනයට හිතකර ප‍්‍රජාතන්ත‍්‍රවාදීව පවත්වන ආයතන පිහිටුවීමට හැකිවෙතැයි නිගමනය කළ හැකි ය. මැතිවරණ පැවැත්වීමට අවශ්‍ය සියලු කටයුතු මැතිවරණ දෙපාර්තමේන්තුව ඉටු කිරීමට සූදානම්ව සිටින අතර ඒ සඳහා වන නියමය සඳහන් ගැසට් නිවේදනය 2008 ජනවාරි මාසයේ පළකැරිණි.ළඟ දී පැවැත්වෙන පළාත් පාලන මැතිවරණයේ දී ආයතන නවය සඳහා 270,000 පමණ ඡන්දදායකයෝ සංඛ්‍යාවක් ඡන්දය දීමට ලියාපදිංචි වී සිටිති.මඩකලපුව මහ නගර සභාවට අනුකූූලව 54,948, මන්මුනෙයි ප‍්‍රාදේශීය සභාව 18,759, මන්මුනේ දකුණ 38,386 ක්, එරුවිල් ප‍්‍රාදේශීය සභාව 28,116 ක්, පෝරතිවු ප‍්‍රාදේශීය සභාව 14,880 ක්, මන්මුනේ නිරිත ප‍්‍රාදේශීය සභාව 15,771 ක්, මන්මුනේ බටහිර ප‍්‍රාදේශීය සභාව 45, 336, එරාවූර් පත්තු ප‍්‍රාදේශීය සභාව 41,856, කෝරලේ පත්තු උතුර 12,419 ක් ලෙසත් මැතිවරණ දෙපාර්තමේන්තුව ගණන් බලා ඇත. මැතිවරණ දෙපාර්තමේන්තුවේ දැනට ලියාපදිංචිව ඇති පිළිගත් දේශපාලන පක්ෂ 53 න් අඩක් පමණ අපේක්‍ෂකයන් ඉදිරිපත් කරනු ඇතැයි විශ්වාස කෙරේ.පළාත් පාලන ඡන්ද සඳහා 1987 ට පෙර පැවති කොට්ඨාස ඡන්ද ක‍්‍රමය යළි ඇති කිරීමේ යෝග්‍යතාව ජනතා අදහස් අනුව ජනාධිපති කොමිසම මගින් නිර්දේශ කළ ද, එය කි‍්‍රයාත්මක නොකර අර්බුදයට හේතු වූ සමානුපාතික ඡන්ද ක‍්‍රමය යටතේ ඡන්ද ගණනය කිරීමට තීරණය කර ඇති බැව් මැතිවරණ දෙපාර්තමේන්තුවෙන් දැන ගන්නට ඇත.ආචාර්ය එච්. ඒ. පී. අභයවර්ධන</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=af0802245</link>
    <topic>නිදහසේ හඬ පුවත්පත යැයි විශ්වාස කළ ඩී. ආර්. විජයවර්ධන</topic>
    <author/>
    <content>නිදහසේ හඬ පුවත්පත යැයි විශ්වාස කළ ඩී. ආර්. විජයවර්ධනඅම්පාරට ඇවිත් ආපසු නොගිය බයික් එකබැංකුව හා ගනුදෙනුකරු සමීප කළ එන්. යූ. ජයවර්ධනජීවිතය සුන්දරයිමාධ්‍ය පැටව් බින්තැන්නේ “ලකී”ට කපතිලෝකය රත්වෙලා මුහුද ගොඩ ගලයිද?ලේක්හවුස් නිර්මාතෘ ඩී. ආර්. විජයවර්ධන මහතා ගේ 122 වන ජන්ම දින සමරුව ඊයේට (23) යෙදී තිබිණි. මෙම ලිපිය පළවන්නේ ඒ නිමිත්තෙනි.ලාංකීය සමාජ සංස්කෘතිය උඩු යටිකුරු වූ ඒ අවදියේ යුරෝපීය ඇඳුම් පැළැඳුම්, ඉංග‍්‍රීසි අනුකරණ රටා ආදීය ලක්‍ෂණ නිසා ලාංකිකයන්ට ජීවත්වන්නට සිදු වූයේ අතවැසියන් ලෙසිනි. දේශපාලන බලතල ඇතුලු රජයේ ඉහළ තානාන්තර හිමි ව තිබුණේ ද යුරෝපීයයන්ට ය. ඒ බි‍්‍රතාන්‍ය අධිරාජ්‍යවාදීන් අපේ රට අත්පත් කොට ගෙන සිටි යුගයයි.අධිරාජ්‍යවාදීන් ඉදිරියේ නිවටුන් මෙන් දණින් නොවැටී කෙළින් නැඟී සිටින්නට, අපේ ම සමාජ පරිසරයක්, අපේ ම සංස්කෘතියක් නැවත ස්ථාපිත කරන්නට, නිවහල් දේශයක් ගොඩනඟන්නට උර දුන් ජනනායකයන් අතර ඩී. ආර්. විජයවර්ධනයන්ට හිමිවනුයේ විශේෂ ස්ථානයකි.නිදහසේ හඬ1886 පෙබරවාරි මස 23 දා උපත ලැබූ එතුමා අධ්‍යාපනය ලැබුවේ ගල්කිස්ස ශාන්ත තෝමස් විද්‍යාලයෙනි. උසස් අධ්‍යාපනය ලැබීමෙන් පසු කේම්බි‍්‍රජ් විශ්වවිද්‍යාලයට ඇතුළත් වී නීති උපාධිය ලැබ 1912 වසරේ දී මෙරටට පැමිණි විජයවර්ධන මහතා නීති වෘත්තිය පසෙක ලා අධිරාජ්‍යවාදීන් ගෙන් සිය දේශය මුදවා ගන්නට ඇප කැප වූයේ ය. ලාංකික ජනතාවට බි‍්‍රතාන්‍යයන්ගෙන් එල්ලවුණ තාඩන පීඩන වැලැක්වීමට එංගලන්ත බලධාරින්ට කරුණු ඉදිරිපත් කිරීමට තීරණය කළ එතුමා එහි යටත් විජිතභාර මහ ලේකම්වරයා වෙත දූත පිරිසක් යැවීමට ප‍්‍රථමයෙන් කටයුතු කෙළේ ය. දෙවැනි වරට ද එවැනි ම උත්සාහයක් දැරුවත් නිදහස පිළිබඳ හඬ නඟන්නට, ජනමතයක් ගොඩනඟන්නට වඩාත් සුදුසු ම මාධ්‍යය පුවත්පත බව විජයවර්ධන මහතා තීරණය කෙළේ ය. ් අනුව 1909 දෙසැම්බර් 17 වැනි දින එච්. එස්. පෙරේරා මහතා ගේ අයිතිය යටතේ ඇරැඹි දිනමිණ පුවත්පතේ නාමය මිල දී ගන්නට විජයවර්ධන මහතාට හැකි විය. ඒ 1914 වසරේ දී ය. දිනමිණ පුවත්පත මිල දී ගනිමින් ඇරැඹූ මාධ්‍ය නවෝදය මඟින් අපට ම උරුම වූ සංස්කෘතියක් ගොඩනැඟීමට ජනතාව පෙළගැස්වීමට එතුමා සමත් විය.තාඩන පීඩනඅධිරාජ්‍යවාදීන් ගෙන් ලාංකිකයනට එල්ල වන තාඩන පීඩන පිළිබඳව සාකච්ඡා කරන්නට පුවත්පත වේදිකාවක් විය. රටේ නව ආකල්ප, වටිනාකම් හා තොරතුරු ශීඝ‍්‍රයෙන් ව්‍යාප්ත විය. දිනමිණ පුවත්පතින් නොනැවතුණ එතුමා ධ2තාන්‍ය ජාතික මාධ්‍යවේදියකු වූ එලියට් ගෙන් ‘සිලනීස්’ පුවත්පත ද මිල දී ගත්තේ ය. පසු කලෙක ‘ඩේලිනිව්ස්’ පුවත්පත බවට පත්වන්නේ එම ප‍්‍රවෘත්ති පත‍්‍රය යි. ඉන්පසු ‘ඔබ්සර්වර්’ පුවත්පත ද විජයවර්ධන මහතා විසින් මිල දී ගනු ලැබී ය.1930 වසරේ මාර්තු මාසයේ දී ‘සිළුමිණ’ පුවත්පත ආරම්භ වූයේ විවිධ විෂය ක්‍ෂේත‍්‍ර සහිත අංග සම්පූර්ණ ඉරිදා පුවත්පතක අවශ්‍යතාවය තේරුම් ගැනීමත් සමඟ ය. සිංහල සාහිත්‍ය පුනරුදය කෙරෙහි බලපෑමක් ඇති කිරීමට සමත් වූ ‘සිළුමිණ’ සත දහයේ විශ්වවිද්‍යාලය යන විරුදාවලිය ද ලැබී ය.සිංහල හා ඉංග‍්‍රීසි පාඨකයින්ට මෙන් ම ද්‍රවිඩ පාඨකයින් වෙත ද නිදහසේ පණිවුඩය ගෙන යාමට අදහස් කළ විජයවර්ධන මහතා 1932 වසරේ දිනපතා ‘තිනකරන්’ පුවත්පත හා ඉන්පසුව ඉරිදා ‘තිනකරන්’ පුවත්පත ද ඇරැඹී ය.මේ ආකාරයට පුවත්පත් මිල දී ගැනීම හා නව පුවත්පත් ආරම්භ කිරීමෙන් එතුමා උත්සාහ කෙළේ අක්මුල් නොසිඳුණ, සංවිධානාත්මක පුවත්පත් කලාවක් බිහි කිරීම ය. මේ සියලු ම පුවත්පත් ඒකරාශී කර පවත්වාගෙන යාම සඳහා ලේක්හවුස් ආයතනය පිහිටුවා ලාංකීය ජනමාධ්‍ය ක්‍ෂේත‍්‍රය පමණක් නොව සමස්ත ආසියාවේ ම උසස් පුවත්පත් ආයතනයක් බවට පත් කිරීමට එතුමා සමත් විය.ප‍්‍රබෝධයවිජයවර්ධන මහතා ගේ පුරෝගාමිත්වයෙන් ලේක්හවුස් ආයතනයෙන් බිහි වූ පුවත්පත්, නිදහස් සටනේ පුරෝගාමීව කටයුතු කළා සේ ම සාහිත්‍ය, කලා හා ශාස්තී‍්‍රය අංශවල ප‍්‍රගමනයට ද විශාල සේවයක් ඉටු කෙළේ ය. එය සිංහල, දෙමළ, ඉංග‍්‍රීසි යන භාෂා ති‍්‍රත්වයට ම පොදු වූවකි. නිවැරැදි නිර්මාණාත්මක භාෂාවක් භාවිත කිරීම මඟින් නව නිර්මාණ සාහිත්‍යයක් බිහි වූයේ ලේක්හවුස් පුවත්පත්වල පුරෝගාමීත්වයෙනි. සාහිත්‍ය නිර්මාණකරණය පිළිබඳව කිසිදු මග පෙන්වීමක් නොතිබූ යුගයෙක කාව්‍ය, කෙටිකතා, ශාස්තී‍්‍රය හා විශේෂාංග ලිපි නව සාහිත්‍ය ප‍්‍රබෝධයක් ඇති කෙළේ ය.ඒ ඔස්සේ පොදු ජනතාව ගේ රසඥතාවය ද වර්ධනය විය. තවත් විශේෂත්වයක් වූයේ පුවත්පත් ඔස්සේ නව විචාර සිද්ධාන්ත හඳුන්වා දීම ය. අපරදිග විචාර ක‍්‍රම මෙරටට හඳුන්වා දීමත්, සිංහල විචාර කලාවක් සකස් කිරීමත් සිදු විය. ඒ අනුව සිනමාව, නාට්‍ය මෙන් ම කෙටිකතා, නවකතා, කාව්‍ය යන ක්‍ෂේත‍්‍රයන් හි නව නැම්මක් මෙන් ම ගුණාත්මක වර්ධනයක් ඇති විය.සිය පුවත්පත් සඳහා බුද්ධිමතුන් ගේ සේවය ලබා ගැනීමට විජයවර්ධන මහතා සතු වූයේ සුවිශේෂී හැකියාවකි.මුද්‍රණ ශිල්පය, දැන්වීම්කරණය, පුවත්පත් බෙදා හැරීම, කළමනාකරණය, පරිපාලනය පිළිබඳව ද එතුමා සතු වූයේ පුළුල් දක්‍ෂතාවයකි. කතාවෙන් නොව කි‍්‍රයාවෙන් සිය හැකියාවන් පෙන් වූ එතුමා නිහතමානී අයකු මෙන් ම දැඩි ප‍්‍රතිපත්ති ගරුක අයකු ද විය. මාර්ටින් වික‍්‍රමසිංහ මහතා විසින් ලියන ලද ‘උපන් දා සිට’ කෘතියෙන් ඒ සඳහා එක් නිදසුනක් ගෙනහැර දැක්විය හැකි ය.උද්ඝෝෂණ”අලුත් ඉස්කාගාරයක් පටන් ගන්නට යන වෙළෙඳ සමාගමක් පිළිබඳ පුවතක පිටපත සිරිත් පරිදි ඩේලිනිවුස් පත‍්‍රයෙන් දිනමිණට එවනු ලැබී ය. එය ඩේලිනිවුස් පත‍්‍රයේ මුල පිටුවේ මුදුන් පුවතක් ලෙස පළ කරනු පිණිස සකස් කරන ලද්දකි. අපි මේ පුවත දිනමිණෙහි පළ නොකිරීමට තීරණය කළෙමු. ඒ තීරණයට කරුණු දෙකක් හේතු විය. එකක් අරක්කු පිළිබඳ පුවත් දිනමිණෙහි පළමු වන පිටුවෙහි පළ වූ විට අමද්‍යප සේවකයන් හා පොදු ජනයා ද විරුද්ධව ඝෝෂා කිරීමයි. අනික අලුත් අරක්කු ඉස්කාගාරයක් පිහිටුවීම පිළිබඳ පුවත වෙළෙඳ දැන්වීමක් මිස පොදුවේ මහජනයා විසින් දැනගත යුතු ආරංචියක් නොවේය යන හැඟීමයි.මේ පුවත ඩේලිනිවුස් පතේ පළමුවන පිටුව මුදුණේ පළ වූ දා කන්තෝරුවට පැමිණි විජයවර්ධන පළමුව ඩේලිනිවුස් පත‍්‍රයේ සංස්කාරකවරයාට හොඳට ම දොස් නැඟුවේ ය. ඒ පුවත සොයා ගෙන ආ වාර්තාකරුගෙන් විජයවර්ධන ඇසූ පළමුවන ප‍්‍රශ්නය මෙයයි. මේ ප‍්‍රවෘත්තිය ගැන මෙයාට ඉස්කාගාර සමාගම කීයක් දුන්න ද?විජයවර්ධන මේ වාර්තාකාරයා අස් කරන්නට අදහස් කෙළේ ය. වාර්තාකාරයා තමා කළ වරද පිළිගනිමින් විජයවර්ධනට ලියුමක් ලියුවේ ය. ඔහු අස් නොකරන ලදී.කලට වේලාවට වැඩ කිරීම මෙන් ම අනුන් ගේ දුක වේදනාව හමුවේ පසු නොබා උදවු කිරීම ද විජයවර්ධනයන් සතු වූ තවත් සුවිශේෂී ගුණාංගයන් ය. ඒ පිළිබඳව නිදසුනක් ලෙස මාර්ටින් වික‍්‍රමසිංහ මහතා විසින් 1950 ජුනි 18 දා සිළුමිණ පුවත්පතට ලියූ ලිපියෙක සඳහන් වූ කොටසක් මෙසේ ය.”විජයවර්ධන මහතා දයාව, කරුණාව, අනුකම්පාව ආදී උතුම් ගුණ බෙහෙවින් ඇත්තෙක් විය. එහෙත් දහසකට වැඩි උගත් නූගත් සේවක පිරිසක් හා දවස් පතා ගැටීම නිසා ඒ උතුම් ගුණ හද බඳුනෙන් උතුරා පිට නො වී ය. ඒ ගුණ අනවරතයෙන් උතුරා පිටවන්නට වී නම් එය ඒ සා විශාල වෙළෙඳ ව්‍යාපාරයක් සාර්ථක කර ගැනීමට මහා බාධාවක් වෙයි. එහෙයින් ඒ ගුණ හදින් නැගී මතු වූයේ විටින් විට ය.”විජයවර්ධන මහතා තමන් උපන් දේශයට, ජාතියට කළ මෙහෙවර පිළිබඳ එම ලිපියේ ම මෙසේ සඳහන් ව තිබුණි.ඩී. ආර්. විජයවර්ධන මහතා ජාති හිතෛෂියකු වූයේ කථාවෙන් නොව ඛ්2යාවෙනි. රටත් ජාතියත් උදෙසා ඔහු කළ සේවය වටහා ගත හැක්කේ ඔහු කියූ දේ සෙවීමට වෙහෙසීමෙන් නොව කළ දේ සෙවීමට වෙහෙසීමෙනි.- රමණී සුබසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=af0802241</link>
    <topic>අම්පාරට ඇවිත් ආපසු නොගිය බයික් එක</topic>
    <author>කීර්ති මෙන්ඩිස්</author>
    <content>නිදහසේ හඬ පුවත්පත යැයි විශ්වාස කළ ඩී. ආර්. විජයවර්ධනඅම්පාරට ඇවිත් ආපසු නොගිය බයික් එකබැංකුව හා ගනුදෙනුකරු සමීප කළ එන්. යූ. ජයවර්ධනජීවිතය සුන්දරයිමාධ්‍ය පැටව් බින්තැන්නේ “ලකී”ට කපතිලෝකය රත්වෙලා මුහුද ගොඩ ගලයිද?අම්පාර පූජකතුමාගේ ඝාතනයඑදිරිසිංහ පූජකවරයාමුළු පළාතම අඳුරින් වෙලී ගොසිනි. අවට නිහඬතාව මදකින් හෝ බිඳී ගියේ නිවෙසේ සිටි කීප දෙනාගේ සතුටු සාමීචිය නිසාය. ඒ වන විටත් නිවෙසේ හය හත් දෙනෙක් සිටියහ. එදිරිසිංහ පූජකවරයාගේ නිවෙසට එලෙස කිහිප දෙනකු එක්ව සිටියේ එහි පැවැති රාති‍්‍ර භෝජන සංග‍්‍රහයක් නිසාය. අවට ප‍්‍රදේශයේ පූජකවරුන් දෙදෙනෙක් සහ එක් පූජකවරයකු ගේ බිරිය ද මෙම සංග‍්‍රහයට එක් ව සිටියහ. ඒ ඉකුත් දහහත් වැනිදා ය.රාති‍්‍ර ආහාර ගත් අම්පාර කි‍්‍රස්තියානි ආයතනයක පූජකවරයා සාදයෙන් සමු ගත්තේ රෑබෝවීමට ප‍්‍රථම යා යුතු යැයි කියමිනි. කාලය තවත් අඩ හෝරාවකින් ගෙවී ගියේය. හිඟුරාන දේවස්ථානයක් බාර පියතුමා ද සිය බිරිය ද සමග මද වේලාවක් රැඳී සිට එදිරිසිංහ පූජකවරයා සහ බිරියගෙන් සමු ගත්තේ රාති‍්‍ර භෝජනයට ආරාධනා කිරීම ගැන ස්තුතිය ද පළ කරමිනි.වේලාව රාති‍්‍ර නවයයි විස්සට ආසන්නය. සිය මිදුලේ නවතා තිබූ මෝටර් සයිකලය වෙතට ගිය එදිරිසිංහ පූජකවරයා සුපුරුදු පරිදි එය නිවෙස ඇතුළට තල්ලු කරගෙන යන්නට උත්සුක වූයේය. ඒ සමඟම නැගුණු වෙඩි හඬකින් අවට සිටි අය තිගැස්සුණහ.“රතිඤ්ඤා සද්දයක්ද කොහේද...”රාති‍්‍ර කෑම රැගෙන යන ගමනේ දී වෙඩි හඬ කන වැකුණු පෞද්ගලික ආරක්ෂක සේවයක භටයෙක් සිය මිතුරාගෙන් ඇසුවේය. ඇසිපිය නඟන වේගයෙන් එතැනින් ධාවනය වූ මෝටර් සයිකලය ඔවුන්ගේ අවධානයට ලක් නොවිණි. එක්තරා රාජ්‍ය නොවන සංවිධානයක මුරකරුවන් වූ ඔවුහු රාති‍්‍ර කෑම ගෙන මුර සංචාරයේ යෙදුණහ. ටික මොහොතකින් ඇසුණු විලාප හඬ ඒ අවට සිටි කාන්තාවකගේ සවන වැකුණේ ඉන් අනතුරුවය. ඇය ඒ සැණින් එතැනට දිව ආවාය.“දෙවියනේ.. මොකද මේ...”එදිරිසිංහ පූජකවරයා මුළුතැන් ගෙය පිටුපස මිදුලේ ලේ විලක් මැද වැටී සිටියේය. කොරිඩෝවේ වැටී සිටි ඔහුගේ බිරිය ළතෝනි දෙමින් සිටියාය. බියට පත් කාන්තාවගේ කෑ ගැසීමට එකා දෙන්නා එතැනට පැමිණියහ. ඔවුනගේ කුඩා දරුවා ඉකි ගසමින් සිටියේය.අම්පාර පොලිසියට ලැබුණු දුරකථන ඇමතුමත් සමඟ කි‍්‍රයාත්මක වූ මූලස්ථාන පොලිස් පරීක්ෂක අශෝක් වීරක්කොඩි ඒ වන විටත් මාර්ගයේ කිසියම් කටයුත්තක නිරතව සිටි 119 මොටෝ රිය සිද්ධිය වූ තැනට යැව්වේය. සිද්ධිය වූ තැන ඒ වන විට තිබූ තත්ත්වය ඔවුුහු සිය ප‍්‍රධානියාට විස්තර කළහ.“සර්... තවත් තුවාලකාරයෙක් ඉන්නවා...”“එහෙනම් මං ඇම්බියුලන්ස් එකක් එවන්නම්..ඒකේ යවන්න.”ඒ වන විටත් එදිරිසිංහ පූජකතුමා අවසන් හුස්ම හෙළා සිටියේය. සියල්ල සැණෙකින් සිදු විය. තුවාලකරුවන් රෝහල් ගත කෙරිණ. සිද්ධිය වහා සහකාර පොලිස් අධිකාරි හා අම්පාර ජ්‍යෙෂ්ඨ පොලිස් අධිකාරිවරයා වෙත දැනුම් දෙන්නටද මූලස්ථාන පොලිස් පරීක්ෂකවරයා පියවර ගත්තේය.අම්පාර නගරයට නුදුරින් පිහිටි මල්වත්ත පාරේ කෙලවර නගරයේ සිට කිලෝමීටර දෙකක් පමණ නුදුරින් සිද්ධිය වූ ස්ථානය විය. පූජකවරයාගේ නිවෙස තවමත් ඉදිවෙමින් පවතී. කලක් ඔහු ගැලවීමේ හමුදාවේ කපිතාන්වරයකු ලෙස සේවය කෙළේය. මුළුතැන්ගෙය කොරිඩෝවට යාබද ව පිහිටි කුඩා ශාලාව දේශන පැවැත්වීම සඳහා වෙන් කර ගෙන තිබුණේය. නිවෙසේ අහුමුලු සියල්ල පොලිසියේ පරීක්ෂාවට ලක් විය.සිද්ධිය වූ ස්ථානයේ වැටී තිබුණු හිස් වෙඩි උණ්ඩ නිරීක්ෂණය කිරීමෙන් අනතුරුව ප‍්‍රහාරය එල්ල කර ඇත්තේ ටී පනස් හය වර්ගයේ ගිනි අවියකින් බව ඒත්තු ගියේය.සියල්ල අම්පාර දිසාව බාර නියෝජ්‍ය පොලිස්පති රියන්සි පෙරේරා මහතාට දැනුම් දෙනු ලැබීය. වසර ගණනාවක රාජකාරි දිවියේ ලැබූ පළපුරුද්ධ හා මනා සබඳකම් ඇති නියෝජ්‍ය පොලිස්පතිවරයා ක්ෂණිකව සිද්ධිය පිළිබඳ පරීක්ෂණ පැවැත්වීම සඳහා පොලිස් කණ්ඩායම් තුනක් යෙදෙව්වේය.පූජකවරයාගේ ඝාතනය පිළිබඳව පසුදා වන විටත් කාගේත් සිත් තුළ වූයේ කම්පනයකි. ඝාතනය මත ආගම් බේදයක් ඇති කරන්නට සමහරු උත්සුක වූහ. තවත් පිරිසක් මෙය කොටි ත‍්‍රස්තවාදීන්ගේ කි‍්‍රයාවක් බවට ප‍්‍රචාරය කළහ. සිය ආගම ප‍්‍රචාරය කිරීම සඳහා කැපවුණු පූජකවරයා ඝාතනය කිරීම පසුපස කුමන්ත‍්‍රණකාරී සිදුවීමක් ඇති බව ඔහුට හිතවත් සහෝදර පූජකවරු පැවසූහ. අවසානයේ ඉහළ බලධාරිහු ද මේ පිළිබඳ දැනුවත් වූහ. නොයෙක් ආකාරයේ කටකතා හා අසත්‍ය ප‍්‍රචාර පැතිර යන්නට වැඩි වේලාවක් ගත නොවිණි. අනියම් සබඳකමක් මෙම ඝාතනය පිටුපස ඇතැයි එල්ල වූ කට කතාවක්ද ප‍්‍රදේශයේ පැතිර ගියේය.“මේක කොහොම හරි හොයා ගන්න ඕනෑ.” නියෝජ්‍ය පොලිස්පතිවරයා ;ජ්‍යෂ්ඨ පොලිස් අධිකාරීවරයාට කීය. මූලස්ථාන පොලිස් පරීක්ෂක වීරක්කොඩි ඝාතනයේ සුලමුල සොයන්නට දැඩි වෙහෙසක් දැරුවේය. පොලිස් සුනඛයන් යොදා කිසියම් හෝඩුවාවක් ලබා ගැනීමටද ඔහු උත්සාහ කළේය.අම්පාර දැඩි ආරක්ෂක විධිවිධාන සහිත නගරයකි. නගරයට ඇතුළු වන හා පිටවන සියලුම වාහන කුමන හෝ මුරපොළක සටහන් වෙයි. ඒ ගැන මූලස්ථාන පොලිස් පරීක්ෂකවරයාගේ අවධානයට යොමු වූයේය.පොලිස් කණ්ඩායම් ද රහසිගත විමර්ශනයක යෙදුණහ. එක් සිවිල් කණ්ඩායමක් පූජකවරයාගේ ඝාතනය ඇසින් දුටුවන් සොයා ගෙයින් ගෙට ගියේය. අවසානයේ ඔවුන්ට එක් හෝඩුවාවක් ලැබුණේය. ඒ එදින රාති‍්‍ර වෙඩි හඬ ඇසුණු ආරක්ෂක භටයන්ය. නිලධාරිහු ඔවුන්ගෙන් කරුණු විමසූහ.“අපි හිතුවේ රතිඤ්ඤා පුපුරන සද්දයක් කියලා සර්... අපි ඒ තරම්ම ගණන් ගත්තේ නැහැ...” නිලධාරිහු තව තවත් දේ ඔවුන්ගෙන් ඇසූහ. ඒ අතරතුර එකෙක් ඔහුට සැක සිතුණු කිසියම් දෙයක් ගැන හෙළි කෙළේය.“ඒත් එක්කම එතනින් බයික් එකක් ගියා.. හැබැයි නොම්මරය නම් දැක්කේ නැහැ සර්...”“මොන ජාතියෙද කියලා මතකද?”“ටී. වී. එස්. වගේ. හැබැයි ග‍්‍රාමාරක්ෂක කෙනෙක් තමයි පැදගෙන ගියේ. දෙන්නෙක් බයික් එකේ හිටියා...”බොහෝ ග‍්‍රාමාරක්ෂකයන් හට ආරක්ෂක කටයුතු සඳහා මෝටර් සයිකල් නිකුත් කර තිබිණි. ඔවුන් නගරය හා ඒ අවට නිරන්තරයෙන්ම දැකිය හැක. ඒ නිසා මොවුන්ගේ කතාව එතරම් වැදගත් වනු ඇතැයි කවුරුත් නොසිතූහ. කෙසේ වෙතත් ලත් තොරතුරු මූලස්ථාන පොලිස් පරීක්ෂකවරයා වෙත දැනුම් දෙනු ලැබීය.පොලිස් සුනඛයන් යොදා පිරික්සද්දීමූලස්ථාන පොලිස් පරීක්ෂකවරයා කි‍්‍රයාත්මක විය. දහ හත් වැනිදා රාති‍්‍ර නවයෙන් පසු නගරයට ඇතුළු වී හෝ පිටව ගිය හෝ මෝටර් සයිකල් ඇත්දැයි සියලු මුරකපොලුවලින් සොයා බලන්නට ඔහු තීරණය කෙළේය.“හරි... සර්.. එකක් ඇවිත් තියෙනවා. අටයි තිහට.. හැබැයි ආයෙත් ගිහින් නැහැ. ටී. වී. එස්. ජාතියේ බයික් එකක් නොම්මරේ තියෙනවා...”මූලස්ථාන පොලිස් පරීක්ෂකවරයා එයද සිය සිතේ තබා ගත්තේය. අදාළ මෝටර් සයිකලය පොලිසියට සම්බන්ධ සයිකලයක් බව ඔහු දැන සිටියේය. රාති‍්‍රයේ මොවුන් නගරයට ආවේ කිනම් කරුණක් සඳහා ද... පොලිස් පරීක්ෂකවරයාගේ සිතට තදබල සැකයක් ඇති විය.“සමහර විට ඩි‍්‍රන්ක් එකක් ගන්නවත් ආවද..”ඔහුට කිසියම් සැකයක් ඇති විය. වහා සිය නිලධාරි නිවස්නය ඇමතූ හෙතෙම එදින රාති‍්‍රයේ කා බී ගිය අයගේ තොරතුරු තමා වෙත දන්වන ලෙස කීවේය. ඒ අනුව රාති‍්‍රයේ පැමිණ මුදල් ගෙවා මත්පැන් රැගෙන ගිය කිසියම් භටයකුගේ නමක් බිල් පොතේ සටහන්ව තිබියදී මූලස්ථාන පොලිස් පරීක්ෂකවරයා විසින් සොයා ගනු ලැබිණි. අදාළ භටයා ගැන කරුණු සොයා ගැනීම රහසිගතවම සිදු විය. ඔහු එදින රාජකාරි කළ ස්ථානය වැඩි අමාරුවකින් තොරව සොයා ගැනිණි.“ඔවුන් පොලිස් විශේෂ කාර්ය බළකායට සම්බන්ධ ග‍්‍රාමාරක්ෂක භටයන් බව අපි හොයා ගත්තා. අම්පාරෙ වීරචෝලේ හන්දියේ තමයි ඔවුන්ගේ රාජකාරිය තිබුණේ... එදා වෙඩි තැබීම සිදුවුණු දවසේ එතැන තුන් දෙනෙක් රාජකාරි කරලා තියෙනවා. එක්කෙනෙක් එතැන නවත්තලා සේරටම අරක්කු ගේන්නම් කියලා මෝටර් සයිකලයක නැගලා තමයි අනෙක් දෙදෙනා නගරයට ඇවිත් තියෙන්නේ.. ඒ අනුව අපි රහසිගත පරීක්ෂණයක් අරඹා එදා නගරයට ගිය දෙදෙනා කවුදැයි හඳුනාගෙන බයිසිකලයේ ගිය එක් සෙබළෙකු සොයා විශේෂ බලකායේ කඳවුරට ගියා. ඔවුන් මල්වත්ත විශේෂ කාර්ය බළකායට අනුයුක්ත අය.. පරීක්ෂණ පැවැත්වූ පොලිස් නිලධාරියෙක් කීවේය.“ඒ අනුව අපි අපේ උපායක් යොදවලා.. ඔහුගෙන් දීර්ඝ ලෙස ප‍්‍රශ්න කළා. ඇත්ත කිව්වොත් ඔහුට කිසියම් සහනයක් ලබා දෙන බවද කියමින්... අවසානයේ ඔහු සියල්ල එකක් නෑර හෙළි කළා. පූජකවරයාට වෙඩි තැබූ අවස්ථාවේ ඊට එක් වූ අනෙකා ගැනත් ඉන් හෙළි වුණා. පොලිස් පරික්‍ෂක වරයා කීවේය.” සිද්ධිය පිළිබඳව අම්පාර දිසා බාර නියෝජ්‍ය පොලිස්පති රියන්සි පෙරේරා මහතා කීවේ කටකතා හා පැතිර ගිය සාවද්‍ය කරුණු අසත්‍ය බවය. අනියම් සබඳතාවක තොරතුරක් පරීක්ෂණවලදී හෙළි නොවූ බව ද හෙතෙම අවධාරණය කෙළේය. ග‍්‍රාමාරක්ෂකගේ ප‍්‍රකාශය මත පොලිසිය එක් පුද්ගලයකු සැකපිට අත් අඩංගුවට ගත්තේය.ඔහු අම්පාර ප‍්‍රදේශයේ ව්‍යාපාරිකයෙකි. හෙතෙම සිය ව්‍යාපාරය ඇරැඹුවේ සුළුවෙන්ය. තැන තැන වෙළෙඳ්‍රමේ යෙදුණු ඔහු ඉන් යහමින් මුදල් උපයා ගත්තේය. අවසානයේ ලොරියක් මිලදී ගත් ඔහු කොළඹ පැමිණ තොග වෙළෙඳ්‍රමේ යෙදුණේය. මිල මුදල් අතින් පොහොසත් වූ ඔහු අම්පාරේම පදිංචි තරුණියක හා විවාහ වූයේ යෝජනාවකට අනුවය. ඇය රූමත් තරුණියක වූවාය. ඒ අතරතුර ව්‍යාපාර කටයුතුද සාර්ථකව පැවැති අතර අම්පාරට අමතරව කුරුණෑගල නගරයේද ව්‍යාපාරයක් පවත්වාගෙන යන්නට තරම් ඔහුගේ අතමිට සරු විය. දරු මල්ලන් ලැබුණද මොවුන් දෙදෙනා අතර එතරම් සමගියක් නොතිබිණි. අවසානයේ පොලිස් පොතේ පවා පැමිණිලි සටහන් විය. ඇය සහනය පතා දේවස්ථානයට ගියාය. පූජකවරයා හමු වූයේ ඔය අතරය. ඔහුගේ දේශනවලට ඇය කැමැත්තක් දැක්වූවාය. ඇය එම දේශනාවලින් යම් සහනයක් ලැබුවාය. මෙයට ඇගේ සැමියා එතරම් කැමැත්තක් දැක්වුයේ නැත. ඔහු සිය බිරියට එතැනට නොයන ලෙස පැවසුවත් ඇය එය පිළිනොගත්තා ය. පූජකවරයා ද සැමියාට කරුණු කාරණා පහදා දෙන්නට උත්සුක වුව ද ඉන් ඵලක් නොවී ය. පූජකවරයාගේ දේශන වලට සිය බිරිය යාම ගැන ඔහු කිපුණු අවස්ථා එමටය. ඔහුගේ සිත මින් පෑරුණේ ය.ඒ අතරතුර අදාළ ව්‍යාපාරිකයා සිය ව්‍යාපාර කටයුත්තකට කුරුණෑගලට ගියේ සිය ඥාතියකු වූ රුවන් ද සමඟ ය. රුවන් ග‍්‍රාමාරක්ෂක භටයෙකි. ඔහු මල්වත්ත විශේෂ කාර්ය බළකා කඳවුරට අනුයුක්තව සිටියේ ය.“කොච්චර බිස්නස් කලත් වැඩක් නැහැ...”ව්‍යාපාරිකයා තම සිතේ පැළපදියන්ව තිබූ සියල්ල රුවන්ට කීවේය.“හරි මං මොනවා හරි කරන්න බලන්නම්...”රුවන් පොරොන්දු විය. ගමන ද නිමා විය. රුවන්ට රුපියල් ලක්ෂයකට කොන්ත‍්‍රාත්තුවක් ලැබිණි. ඊට සති දෙකකට පසු රුපියල් විසි දහසක අත්තිකාරමක් ඔහු ලබා ගත්තේ ය. “පොඩි වැඩක් තියෙනවා...”උඹටත් බාගයක් දෙනවා...”රුවන් තවත් මිතුරකු වූ ජගත් සිය කටයුත්ත සඳහා තෝරාගත්තේ ය. ජගත් ද ඔහු සමඟ එකට රාජකාරියේ යෙදෙන ග‍්‍රාමාරක්ෂක භටයෙකි. විසි දහසෙන් දසදහසක් ඔහුට ලැබුණේ ය. පොලිසිය මේ සියලු කරුණු කාරණා සොයා ගත්තේ ය.“එදා ඉඳන් මේ දෙන්නා එකට තමයි ඩියුටි කරන්නේ... කොහොම හරි නියාමකයකු අල්ලාගෙන රුවන් එයාගේ පොයින්ට් එකට ජගත්වත් දාගන්නවා. අපි දැන් ඒවා සේරම හොයාගෙන ඉන්නේ...” පොලිස් පරීක්ෂකවරයා කීවේය.“එක දවසක් දෙන්නම ඩියුටි කරන කොට රුවන් එයාගේ යාළුවා ජගත්වත් මෝටර් සයිකලය දාගෙන පූජකතුමාගේ නිවෙසට ගිහින් හැංගිල ඉඳලා තියෙනවා. ජගත් මෝටර් සයිකලේ වාඩිවෙලා හිටියා... රුවන් ගේ ප‍්‍රමාදය නිසා ටික වේලාවකින් ජගත්ට බය හිතුණා.“මේ මට නම් බැහැ... වරෙන් යන්න... ඕවා අහුවුණොත් මොනවයින් මොනවා වෙයි ද දන්නේ නැහැ...”එහෙත් රුවන් ඊට එකඟ නොවීය.“තව පොඩ්ඩක් ඉවසපන්... අද කොහොම හරි වැඩේ කරමු...” ඒත් ජගත් ගේ සිත බියෙන් ගැහුණේ ය.“උඹට එන්න බැරි ද? උඹට බැරි නම් මං යනවා...” ජගත් මෝටර් සයිකලය පණ ගැන්වීය. කලබල වූ රුවන් ද වහා බයිසිකලයට නැග ගත්තේ ය.“උඹ බයේ මැරෙන්න හදනවා... ඔහොම බය වෙලා බැහැ බං... මම නම් බය නැහැ... උඹ දන්නවද මම මිනී කපපු එකෙක්...”රුවන් සිය මිතුරාට දිගටම දොස් පැවරීය.“වෙන දවසක බලමු...” මිතුරා මිමිණුවේය. ඒ අතරතුර දිනක් නගරයේ දී තම ඥාතියා රුවන්ට මුණ ගැසුණේ ය.“කෝ... බන්... මොකද වුණේ...”“හරි... හරි... අද හෙටම... බලමු...”ඒ ඉකුත් දහ හත් වැනිදා ය. රුවන් මෙන් ම ජගත් ද නගරයට නුදුරු වීරචෝලේ හන්දියේ මුර රාජකාරියේ යෙදී සිටිය හ. ප‍්‍රදේශයේ ආරක්ෂක රාජකාරියේ යෙදීම ඔවුන්ගේ දිනපතා කාර්යයකි. රුවන් හා ජගත් සමඟම තවකෙක් ද රාජකාරියේ යෙදී සිටියේ ය. “අද නම් කොහොම හරි වැඩේ කරමු...” රුවන් කීවේය. ජගත් ඊට හූමිටි තැබුවේ නැත. රාති‍්‍ර අටට ආසන්න ය. රුවන් සිය මිතුරා ද සමඟ අනෙකා ළඟට කිට්ටු විය. “අපි අරක්කු ටිකක් අරගෙන එන්නම්. උඹ ඔතනම ඉඳපන්...”“මටත් සනීප නැහැ. උණ ගන්න වගේ...”“එහෙනම් උඹත් පලයන්...”මෝටර් සයිකලය පණ ගැන්විණි. අතරමග නිවෙසකට ගිය රුවන් සිය කාකි ඇඳුමේ උඩ කොටස ගැල වූයේ ය.“යුනිෆෝම් එකෙන් මෙස් එකට ගියොත් මාට්ටු වෙනවා. ෂර්ට් එකක් දාගෙන ම යමු...”ඔවුන් කෙළින්ම පැමිණියේ නිලධාරින් ගේ නිවස්නයට ය. මුදල් ගෙවා මත්පැන් ලබාගත් ඔවුහු අවසානයේ කෙළින් ම ගියේ එදිරිසිංහ පූජකතුමාගේ නිවෙසට ය.ඒ වනවිට පූජක තුමාගේ නිවසේ රාති‍්‍ර භෝජන සංග‍්‍රහය පැවැත්වෙමින් තිබුණේය. එතෙක් ඔවුහු ඒ අසල වූ පඳුරකට මුවා වී පූජකවරයා ගේ පැමිණීම බලාපොරොත්තුවෙන් ටී පනස්හය තුවක්කුව ඒ දෙසට මානා ගෙන සිටියහ.“කව්දෝ එනවා වගේ...”රුවන් හීන් හ¾ඩින් කීවේ ය. බිරිය සමඟ පැමිණි පියතුමකු මෝටර් බයිසිකලයක නැඟ යන අයුරු දෙදෙනාම දුටුවහ. තවත් මොහොතක් ගත විය.“අන්න... අන්න...”සහෝදරතුමා සිය මෝටර් සයිකලය නිවෙස ඇතුළට දමන්නට පැමිණියේ ඔය අතර ය. ඒ සමඟම පිටවුණු වෙඩි උණ්ඩ ඔහු ගේ උදරය පසාරු කරගෙන ගියේ ය. පූජකවරයා එතැන ම ඇද වැටුණේය. එක් වෙඩි උණ්ඩයක් ඒ අසල ම සිටි පූජකතුමාගේ බිරියට ද වැදිණි. ඇගේ අතට වැදුණු උණ්ඩය උදරය ද පසාරු කරගෙන ගොස් තිබිණි.තවත් මොහොතක් ගත විය. පැමිණි කාර්යය ඉටු විය. ඒ සැණින් යතුරු පැදිය පණගැන්වූ ඔවුහු එතැනින් පළා ගියේ නීල් එදිරිසිංහ පූජකවරයා ගේ ඝාතනය සදා අබිරහසක් කරන්නට සිතාගෙන වන්නට ඇත. ඔවුහු යළි සුපුරුදු රාජකාරියේ යෙදුණේ ගෙනෙන ලද අරක්කු ද කටේ හළා ගනිමිනි.“වැඩේ තිතට වුණා... හෙට ඉතුරු සල්ලි ටික ගන්න පුළුවන්...”රාති‍්‍ර මුර කටයුතු නිම කළ රුවන් පසුදා උදෑසන පා මුර සංචාරයේ ද යෙදුණේය. එහෙත් ඔවුන් ද නොසිතූ අන්දමින් පසුදා දහවල් වෙද්දී අම්පාර පොලිසියේ නිලධාරීන් ඔවුන් කොටු කරගත්තේ සියලු දෑ හෙළි කරගෙන අවසානයේදී ය.“ඝාතනය සිදුවී පැය පහළොවක් යන්නට මත්තෙන් මෙහි සුලමුල සොයාගන්න අපිට හැකි වුණා. දැනටමත් පුද්ගලයන් තුන්දෙනෙක් සැකපිට අත්අඩංගුවට ගෙන තියෙනවා. ග‍්‍රාමාරක්ෂක භටයන් දෙදෙනකුට අමතරව ඔවුන්ට කොන්ත‍්‍රාත්තුව දුන් බව කියන ව්‍යාපාරිකයාත් අත්අඩංගුවේ පසුවෙනවා. “ඊට අමතරව ඝාතනයට උපයෝගි කරගත් ටී.වී.එස්. වර්ගයේ මෝටර් සයිකලයත් ඔවුන් සතුව තිබූ ජංගම දුරකථනත් වෙඩි ප‍්‍රහාරය එල්ල කළ ටී පනස් හය ගිනි අවියත් ඒ අතර තියෙනවා.” “සහෝදරතුමාගේ ඝාතනය ගැන නොයෙකුත් කට කතා අසත්‍ය ප‍්‍රචාර පැවතුණා... ආගම්වාදි කුමන්ත‍්‍රණයක් බවට සමහරු චෝදනා කළා... ආගම් හතරක පූජකවරුන් මගෙන් ඝාතනයට හේතු වූ කරුණු විමසුවා... සමහරු මෙය එල්.ටී.ටී.ඊ. ත‍්‍රස්තවාදී කි‍්‍රයාවක් බව කීවා... මෙරට පමණක් නොව ජාත්‍යන්තර වශයෙන් ද ඝාතනය පිළිබඳ ඇතැම් පිරිස් අවධානයෙන් හිටියා. අපිටත් මේ ඝාතනය මහත් ප‍්‍රහේළිකාවක් වුණා...“අවසානයේ ඇත්ත හෙළි වුණා... පෞද්ගලික ආරවුලක් මත පූජකතුමාගේ ඝාතනය සිදු වී ඇති බව පරීක්ෂණවල දී හෙළි වුණා... යැයි අම්පාර දිසා බාර නියෝජ්‍ය පොලිස්පති රියන්සි පෙරේරා මහතා අවධාරණය කළේය.විශාල ආන්දෝලනයකට තුඩු දුන් හා තුඩු දීමට හේතු වූ මෙම ඝාතනය පසු පස කිසිදු ආගමික කුමන්ත‍්‍රණයක් නොමැති බව මින් හෙළිදරව් විය.අම්පාර දිසා බාර නියෝජ්‍ය පොලිස්පති රියන්සි පෙරේරා මහතාගේ අධීක්ෂණය මත අම්පාර කොට්ඨාසය බාර ජ්‍යෙෂ්ඨ පොලිස් අධිකාරි ආනන්ද විජේසූරිය මහතාගේ උපදෙසින් අම්පාර මූලස්ථාන පොලිස් පරීක්ෂක අශෝක වීරක්කොඩි ඇතුළු කණ්ඩායම් තුනක් මේ පිළිබඳව පරීක්ෂණවලට එක් වූහ.පොලිස් පරීක්ෂණ ඇසුරෙන් ලිපිය සකස් විය. සැකකරුවන්ගේ නම් මනºකල්පිත ඒවාය.කීර්ති මෙන්ඩිස්පිංතූර - වසන්ත චන්ද්‍රපාලදිගාමඬුල්ල (විශේෂ)</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=af0802244</link>
    <topic>බැංකුව හා ගනුදෙනුකරු සමීප කළ එන්. යූ. ජයවර්ධන</topic>
    <author/>
    <content>නිදහසේ හඬ පුවත්පත යැයි විශ්වාස කළ ඩී. ආර්. විජයවර්ධනඅම්පාරට ඇවිත් ආපසු නොගිය බයික් එකබැංකුව හා ගනුදෙනුකරු සමීප කළ එන්. යූ. ජයවර්ධනජීවිතය සුන්දරයිමාධ්‍ය පැටව් බින්තැන්නේ “ලකී”ට කපතිලෝකය රත්වෙලා මුහුද ගොඩ ගලයිද?ලංකා මහ බැංකුවේ ප‍්‍රථම අධිපතිවරයා වීමේ භාග්‍ය ලැබූ දකුණේ විද්වතකු වූ දේශමාන්‍ය එන්. යූ. ජයවර්ධන මහතා ගේ සියවැනි ජන්ම සංවත්සරය හෙටට (25) යෙදී ඇත.එන්. යූ. යන කෙටි නාමයෙන් හැඳීන්වුණ මේ අපූරු පුද්ගලයා සෙනෙට් සභිකයකු මෙන් ම පෞද්ගලික මූල්‍ය හා බැංකු සේවාවන්හි ද පුරෝගාමියෙකි.1980 පෙබරවාරි 25 වැනි දා හම්බන්තොට දී උපත ලැබූ නෙවිල් උබේසිංහ ජයවර්ධන දරුවා මූලික අධ්‍යාපනය ලැබුවේ හම්බන්තොට ශාන්ත මරියා විදුහලේ ය. තංගල්ල තානායමේ භාරකරුවකු ලෙස ඔහු ගේ පියා සේවය කරන විට මෑණියන් දෙවුන්දර ගජවීර පවුලේ සාමාජිකාවක වූවා ය. දෙවිනුවර මාතර ශාන්ත සර්වේසස් විද්‍යාලයටත්, ඉනික්බිතිව ගාල්ල ඇලෝසියස් විද්‍යාලයටත් ඇතුළත් ව ඉගෙනුම ලැබූ එන්. යූ. ජයවර්ධන මහතා සිය වෘත්තීය ජීවිතය ඇරඹුවේ මහ බැංකු සේවකයකු වශයෙනි.ඉතා දුෂ්කර පහසුකම් අඩු අවදියක මහත් වෙර වෑයමෙන් ඉගෙන ගන්නටත්, තමන් ගේ අනාගතය අධිෂ්ඨානශීලීව සකස් කර ගන්නටත් එතුමා දැක්වූ උනන්දුව වර්තමාන සමාජයට කදිම ආදර්ශයකි. 1925 වසරේ රාජ්‍ය සේවා විභාගය සමත් වූ මෙතුමා කනිෂ්ඨ ලිපිකරුවකු ලෙස රජයේ සේවයට එක් විය. අධ්‍යාපනය ලබමින් ඉහළට යන්නට පැවති ඇල්ම කෙතරම් ද යන්න 1931 වසර වන විට මෙරට රාජ්‍ය සේවාවේ ආර්ථික විද්‍යාවේදී උපාධිධාරී එක ම රජයේ සේවකයා බවට පත්වන්නට හැකිවීමෙන් ම සනාථ වෙයි. ලන්ඩනයේ උපාධිවලට ඉදිරිපත් වූයේ අසීමිත කැපවීමෙනි. ඉංග‍්‍රීසි ඉගෙන ගත්තේ ස්වෝත්සාහයෙනි. පසු කාලයේ නිතර මතක් කළේ පුවත්පත්වල කතුවැකි කියැවීමෙන් ඒ සඳහා මග පාදා ගත් බව ය.මහන්සි වීම මදිකමක් සේ සැලකුවේ නැත. අතට හසුවන හැම දේ ම කියැවීය. නොදන්නා දේ දැන ගැනීමේ කුහුල නිතැතින් ම ඔහුට තිබිණ. මේ අවදියේ විදේශිකයන්හට පාලනය පැවරෙන්නටත් නිදහස් අරගලයටත් රට මෙහෙයවෙන අවදියකි. 1932 දී කම්කරු, වාණිජ හා කර්මාන්ත අමාත්‍යාංශ යටතේ වාණිජ බුද්ධිමය ඒකකය පිහිටුවීමට සහාය වූ එතුමා 1934 වන විට ලංකා බැංකුව පිහිටුවීමට මූලික වූ ලංකා බැංකු කොමිසමේ සහකාර ලේකම් වශයෙන් පත් විය. මෙය ඔහු ගේ තරුණ අවදියේ වේගවත් දියුණුව පෙන්වන අවස්ථාවකි.1938 දී එතුමා හපන්කම් හඳුනා ගත් රජය ලන්ඩන් ආර්ථික විද්‍යා පාසලේ ව්‍යාපාර පරිපාලනය පිළිබඳ පාඨමාලාවක් හැදෑරීම සඳහා ශිෂ්‍යත්වයක් දෙන්නට තීරණය කෙළේ ය. ඉගෙනුම අවසන් කර යළි 1939 දී මෙරටට පැමිණි ජයවර්ධන මහතා දෙවන ලෝක යුද්ධය අවසන් වන තුරු ම මූල්‍ය හා සැපයුම් පාලක, ආනයන හා අපනයන පාලක ආදී වැදගත් රාජ්‍ය තනතුරු ගණනාවක් ම හෙබවීය.විනිමය පාලක දෙපාර්තමේන්තුව එතුමා විසින් ආරම්භ කරන ලද මෙරට මූල්‍ය ක්‍ෂේත‍්‍රයේ වැදගත් ආයතනයකි. 1948 දී ආරම්භ කර ප‍්‍රධානත්වය උසුලමින් දෙවසරක කාලයක එය රාජ්‍ය ආයතනයක් වශයෙන් මුල් තැනකට ගෙන එන්නට එතුමා සමත් විය. ශ‍්‍රී ලංකා මහ බැංකුව පිහිටුවීමේ දී එන්. යූ. ජයවර්ධන මහතා ගේ කාර්ය භාරය කැපී පෙනිණි. 1950 දී ශ‍්‍රී ලංකා මහ බැංකුවේ පළමුවෙනි නියෝජ්‍ය අධිපති ලෙස පත් කරනු ලැබූ අතර එවකට මහ බැංකුවේ අධිපතිව සිටි ජෝන් එක්ස්ටර් මහතා ගේ ඉවත් වීමෙන් පසු ශ‍්‍රී ලංකා මහ බැංකුවේ ප‍්‍රථම ශ‍්‍රී ලාංකික අධිපතිවරයා ලෙස එන්. යූ. ජයවර්ධන මහතා පත් විය. 1957 වසරේ දී එස්. ඩබ්ලිව්. ආර්. ඩී. බණ්ඩාරනායක මැතිතුමා ගේ රජයෙන් සෙනෙට් සභිකයකු ලෙස පත් කරන ලද එතුමා 1961 දී සෙනෙට් සභාව අහෝසි කරන තෙක් ම එහි සාමාජිකත්වය දැරී ය.1956 දී වාවසේයර් සමාගමේ ඒකාබද්ධ කළමනාකරණ අධ්‍යක්‍ෂ තනතුරට පත්වීමත් සමඟ එතුමා ගේ වෘත්තීය ජීවිතයේ දෙවනි භාගය ඇරඹුණි. මෙය එවකට බි‍්‍රතාන්‍යයට අයත් දැවැන්ත සමාගමක් වූ අතර එහි ඉහළ ම තනතුරක් හෙබවූ ප‍්‍රථම ශ‍්‍රී ලාංකිකයා වීමට මෙතුමා වාසනාවන්ත විය. ශ‍්‍රී ලාංකිකයකු මෙවැනි තනතුරකට තෝරා ගැනීම සමග මෙරට ජනතාව ආර්ථික හා මූල්‍ය පැත්තෙන් ඉදිරි ගමනක යෙදී ඇති බව ද පැහැදිලි වෙයි. පෞද්ගලික අංශයේ ව්‍යාපාර හා සමාගම් ගණනාවක් ආරම්භ කරන්නට පුරෝගාමී වූ එන්. යූ. ජයවර්ධන මහතා මූල්‍ය කටයුතු, කල්බදු, තේ් පිළිබඳ නියෝජිත කටයුතු, කොටස් වෙළෙඳපොළ නියෝජිත කටයුතු, නැව් කටයුතු, සැලසුම්කරණ, සංචාරක හා ගමනාගමන කටයුතු ආදී විවිධ අංශ ඇතුළත් වන ලෙස එකිනෙකට වෙනස් ව්‍යාපාර ක්‍ෂේත‍්‍රයේ දැවැන්ත සමාගම් ගණනාවක් ආරම්භ කෙළේ ය. එයින් දස දහස් ගණනක් ලාංකිකයන්ට රැකියා අවස්ථා සැපයී ය. මෙරට නිපැයුම් ජගත් ප‍්‍රජාව හමුවට ගෙන යමින් විදේශ ආදායම් උපයන මං රටට විවර කෙළේ ය.මෙතුමා ආරම්භ කළ ප‍්‍රකට සමාගම් අතර, සම්පත් බැංකුව, දැනට ඩී. එෆ්. සී. සී. වර්ධන බැංකුව ලෙස හඳුන්වන ජාතික ව්‍යාපාර බැංකුව, යුනියන් ඇෂුවරන්ස්, මර්කන්ටයිල් ලීසීං, මර්කන්ටයිල් ෂිපිං, මර්කන්ටයිල් ක්‍රෙඩිට් සමාගම ද වැදගත් තැනක් ගනී.සම්පත් බැංකුව ආරම්භ කරන්නට හේතු වූයේ විජාතික චින්තනයෙන් පිරුණු බැංකු විසින් මෙරට ජනයාට සමීප වන්නට අවස්ථාව නොදීමේ වේදනාව බව පැහැදිලි ය. සිංහල බෞද්ධ බලවේගයක් වශයෙන් සම්පත් බැංකුව පිහිටුවන විට දිවයිනේ සියලු බෞද්ධ විහාරස්ථාන ඒ වෙනුවෙන් එකමුතු වූ ආකාරය විශිෂ්ට මතකයකි. මේ අවස්ථාවේ අමරපුර මහා නිකායේ මහා නායක අපවත් වී වදාළ අග්ග මහා පණ්ඩිත මඩිහේ පඤ්ඤාසීහ මහ නාහිමියන් සමග පැවති ඇසුර මේ බොදු බැංකුව සම්බන්ධ සංකල්පය සඳහා මුල් වූවා වන්නට බැරි නැත. දකුණෙන් බොහෝ වෙහෙස මහන්සියෙන් පියවරෙන් පියවර ඉදිරියට ආ විද්වතකු ලෙස ඔහු කිසි විටෙක අතීතය අමතක කෙළේ නැත. පැමිණි මාවතේ ඉදිරියට යන්නට ප‍්‍රයත්න දරන කිසිවකුට අත නොදී ආපසු හැරුණේ ද නැත. එමෙන් ම මුල් වරට මෙරට බැංකු අතරට තාක්‍ෂණය හඳුන්වා දෙමින් ජාල ගත බැංකු ක‍්‍රමය හඳුන්වා දුන්නේ සම්පත් බැංකුවයි. බලවත් බැංකු නිලධාරීන් ගේ මදි පුංචිකම් බලමින්, පෝලිම්වල ගත කළ යුගය අවසන් කරන්නට ගනුදෙනුකරුවන්ට අවස්ථාව සැලසීම ඉලෙක්ටෙ‍්‍රානික් කාඩ් පතකින් සිදු වූ වටිනා මෙහෙවරකි.ඉතා සීමිත සමාගම් කීපයකට පමණ සීමා වී තිබූ මූල්‍ය සේවා හා භාණ්ඩ නියෝජිත අංශයන් වඩාත් පුළුල් ලෙස ව්‍යාප්ත කිරීමට ඔහු උපකාර විය. 1982 කොළඹ ව්‍යාපාර වස්තු හුවමාරුවේ ආරම්භක සාමාජිකයෙකු වූ මෙතුමා 1988 සිට 1989 කාල තුළ එහි සභාපතිවරයා ලෙස කටයුතු කෙළේ ය.මෙම කාලය තුළ එන්. යූ. ජයවර්ධන මහතා රාජ්‍ය හා පෞද්ගලික අංශයන් ගේ විශේෂ කමිටු හා මණ්ඩලවල සේවය කරමින් බැංකු, මූල්‍ය, ප‍්‍රාග්ධන වෙළෙඳපොළ, සංචාරක, නිවාස හා රක්ෂණ ආදී ක්‍ෂේත‍්‍රයන් ගේ වැදගත් නීති හා ප‍්‍රතිපත්ති සම්පාදනයට ද දායක විය. 1987 සිට 1994 කාලසීමාවේ දී එතුමා මධ්‍යම සංස්කෘතික අරමුදලේ අධිපති ධූරය ද හෙබවූයේ ය.ආර්ථික හා දේශපාලනික කාරණා පිළිබඳව විවෘතව අදහස් දැක්වූ සුවිශේෂී ලේඛකයකු වූවාක් මෙන් ම මත ඉදිරිපත් කරමින් සංවාදවලට සහභාගි වූ අයකු ද විය.විවෘත වෙළෙඳපොළ ප‍්‍රතිපත්ති හා ප‍්‍රවර්ධනය පිළිබඳ පෞද්ගලික අංශයේ කටයුතුවල විශිෂ්ටයා ලෙස ඔහු ප‍්‍රසිද්ධ විය. එතුමා විසින් රටට සිදුකරන ලද සේවය අගය කිරීමක් වශයෙන් 1991 දී දේශමාන්‍ය ගෞරව සම්මානයෙන් පුදනු ලැබිණි. ඔහු තම ජීවිතයේ අවසන් දිනය තෙක් ම සිය කාර්යාලයේ කටයුතුවල කි‍්‍රයාශීලීව නිරත වූ අතර 2002 අපේ‍්‍රල් මස 24 වෙනි දින මෙලොවින් සමුගන්නා විට වයස අවුරුදු 94 ක් විය.</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=af0802242</link>
    <topic>ජීවිතය සුන්දරයි</topic>
    <author/>
    <content>නිදහසේ හඬ පුවත්පත යැයි විශ්වාස කළ ඩී. ආර්. විජයවර්ධනඅම්පාරට ඇවිත් ආපසු නොගිය බයික් එකබැංකුව හා ගනුදෙනුකරු සමීප කළ එන්. යූ. ජයවර්ධනජීවිතය සුන්දරයිමාධ්‍ය පැටව් බින්තැන්නේ “ලකී”ට කපතිලෝකය රත්වෙලා මුහුද ගොඩ ගලයිද?මම කල්පනා කරමින් සිටින්නේ පෙරදින ගෙදරට පැමිණි බුද්ධිමත් මිනිසා ගැනයි. ඔහු ගීතනාත් කුඩලිගම. එච්.එම්. කුඩලිගමගේ පුතාත් මීමන පෙ‍්‍ර්මතිලකගේ පුතාත් මෙයට කලින් හමු නොවූනේ ඇයිදැයි මට හිතාගන්න බැහැ. මම හඳුනන හැම පුද්ගලයෙක්ම ඔවුන් හඳුනනවා. ඒත් අප දෙදෙනා කලින් හමුවී තිබුණෙ නැහැ.ඔහුගේ තාත්තා ගැන ලියූ විශාල පර්යේෂණාත්මක පොත මට දුන්නා. කුඩලිගම කවියාගේ පළ නොවූ කවිත් දින ගණනක් පොතේ තියෙනවා. ඇත්තෙන්ම එය කුඩලිම කවියා ගැන ලියූ පොතකටත් වඩා ලංකාවේ සාහිත්‍යය ක්‍ෂේත‍්‍රයට අත්‍යවශ්‍යම පොතක් කියල මට හිතෙනව.ඔහු ගෙදරට පැමිණියේ අපේ තාත්තා ගැන තොරතුරු දැන ගන්න. කොළඹ යුගයේ කවීන් කීප දෙනකු ගැන පර්යේෂණාත්මක කෘතියක් එළිදක්වන්න අදහස් කරගෙන සිටින බව ඔහු කිව්වා.පැය හතරක් පමණ කතා කළත් ඔහු පැමිණි අරමුණ ඉටුවූයේ නැහැ. අපි පොදුවේ කොළඹ යුගයේ කවීන් ගැන කතා කළා. ඔවුන්ගේ අහිංසක සුන්දර ජීවිත ගැන කතා කළාම ඇත්තෙන්ම ඒ කවීන් හිතේ් කිසිම කුහකකමක් නැති සැබෑ අහිංසකයින් නේද කියල මට මේ මොහොතේත් හිතෙනව.පේරාදෙණිය ගුරු කුලයේ අය කොළඹ කවීන්ට පහර ගැසූ අන්දම ගැන කියන විට මම අපේ තාත්තා ගැනත් කිව්ව. බමරපාද යන අන්වර්ථ නාමයෙන් තාත්තා පේරාදණි කවීන්ට දිගට හරහට පහර ගසපු හැටි මම කියන විට ගීතනාත් ඒවා අනුමත කළා.බොහෝ කලකට පෙර දොස්තර ගුණදාස අමරසේකර මට කී කතාවක් ද මම ඔහුට කිව්වා.”සුනිල්, තාත්තයි අපියි කොච්චර බැණ ගත්තත් මීමන ගෙ නංගිගෙ දුවට පේරාදෙණියෙන් බෝඩිමක් හොයල දුන්නෙ මමයි.”1971 දී ගීතනාත් පොලිසියට අසුවී හිරබත් කෑ බව දැනගෙන හිටිය.ඔහු ඒ අවුරුදු හතරක දිගු කාලය ගැන කතා කළේත් කිසියම් ආශ්වාදයක් ලබමින් කියල මට හිතෙනව. ඔහුගේ තාත්තාගේ මිනිය දකින්න එන්නවත් ඔහුට අවසර ලැබුණෙ නැහැ. ඒ ගැන කතා කරන විට නම් ඔහුගෙ ඇස් දෙකේ කඳුළු පිරුණා.”මගේ දේශපාලන කි‍්‍රයාකාරකම් දැනගෙන හිටිය තාත්ත දවසක් මට මෙහෙම කිව්ව. පුතේ උඹට මගෙ මිනියවත් දකින්න ලැබෙන එකක් නැහැ. තාත්ත කිව්ව විදියටම ඒ දෙය වුනා සුනිල්. ඒත් මේ පොත ලියල මම තාත්තට කළ ගුණ සැලකුව කියල මම හිතනව.””නැහැ කුඩලි, මේක තාත්තට කළ ගුණ දැක්වීමක් විතරක් නොවෙයි. සිංහල සාහිත්‍යයටම කළ සේවයක්.”ඔහු මගේ අත්දෙක අල්ලා ගත්ත.ජානකගේ මෝටර් සයිකලය මිදුලේ නැවැත්වූවේ මම ඒ සොඳුරු හමුවීමට යළි ආවර්ජනය කරමින් සිටි මොහොතේයි.”කස්ත්‍රෝ අයින් වුණා නේද?”හෙල්මට් එක හිසෙන් ගළවන ගමන්ම ඔහු කතාව පටන් ගත්තා.“අයින් වුණා නෙවෙයි බං තමන්ගේ ජනතාව වෙනුවෙන් යුතුකම කරල විශ‍්‍රාම ගියා”“ඔව් ඉතින් කස්ත්‍රෝත් සුනිල් අයියගෙ දෙවියෙක්නෙ”කස්ත්‍රෝ ගැනත් චේ ගැනත් කියුබානු විප්ලවය ගැනත් බොහෝ දේවල් මම ජානකලත් එක්ක කතාකරල තියෙනවා. සමහර අවස්ථාවලදී පැය ගණන් කතා කළ බව මට මතකයි.“කාලයක් බටහිර ප‍්‍රවෘත්ති ඒජන්සි කස්ත්‍රෝත්, චේත් මැරුණා කියලා ලොකු ප‍්‍රචාරයක් කළා. ඒ කාලයෙ නිව්යෝර්ක් ටයිම්ස් හරි වොෂිංටන් පෝස්ට් එකේ හරි හිටිය හර්බට් මැතිව්ස් කියන පත්තරකාරය සියෙරා මයෙස්ට‍්‍රා කැලයට ගිහින් පිංතූර අරගෙන ඔවුන් මැරිල නැහැ කියල මුළු ලෝකයටම කිව්ව. පසු කාලයකදී ඔහු කස්ත්‍රෝ ගැන පොතක් ලිව්ව. ඒ පොතේ් එක තැනක මිනිහ මෙහෙම කියනවා.”කස්ත්‍රෝ වැනි සම්පූර්ණ මිනිහෙක් මට යළිත් හමුවේදැයි කියන්න බැහැ”“ ඔය කතාව සුනිල් අයිය කලින් කියල තියෙනව. කස්ත්‍රෝගෙ දන්නෙ නැති කතා නැද්ද?”තම ජීවිත කාලයේම පුරාවෘත්තයක් වූ මේ මිනිසා ගැන ලෝකය නොදන්නා දෙයක් නැහැ කියල මම හිතනවා. “උඹ දන්නවද මේ කතාව. මේක 1959 දි කී කතාවක්. මම විප්ලවය පටන්ගත්තා මිනිස්සු අසූදෙදෙනෙක් එක්ක. මට ඒ දෙය ආපසු කරන්න අවශ්‍ය වුණොත් මට මිනිස්සු දහයක් පහළොවක් ඇති. විශ්වාසයයි හොඳ සැලැස්මකුයි තියෙනව නම් ඒක සුළු දෙයක්.”ජානක ඒ කතාව අසා තිබුණෙ නැති බව ඔහුගෙ මුහුණින් තේරුම් ගියා. තවත් ලස්සන කතාවක් තියෙනව. කියුබාවේ ගණිකා වෘත්තිය තහනම්නෙ. කස්ත්‍රෝ ගැන වාර්තා චිත‍්‍රපටයක් කළ ඔලිවර්ස්ටෝන් ඒ ප‍්‍රශ්නය කස්ත්‍රෝගෙන් ඇහුව. කස්ත්‍රෝ මෙහෙම කිව්ව.තමන්ගෙ සැමියට හොරෙන් වෙනින් මිනිහෙක් එක්ක යන ගෑනිටත් ගණිකාව කියන්නෙ නැතිව වෙන මොකක් කියන්නද? ඒත් විප්ලවය අපිට දුන්න ප‍්‍රධාන දෙයක් තියෙනවා. අපේ ගණිකාවොත් උපාධිධාරියො”ජානක බඩඅල්ලාගෙන හිනාවෙන්න පටන්ගත්තා.”කියුබාවෙ අධ්‍යාපනය ඒ තරමට ඉහළ මට්ටමක තියෙනව.””රාවුල් කස්ත්‍රෝ වැඩේ දිගටම ගෙනියයිද?””රාවුල් කියන්නෙ කස්ත්‍රෝට වඩා දැඩි හිතක් තියෙන මිනිහෙක්”මෙක්සිකෝවෙදි කස්ත්‍රෝගෙ කණ්ඩායමට සටන් පුහුණු කළ ඇලිමටෝ බායෝ රාවුල් ගැන මෙහෙම දෙයක් කියල තියෙනවා. ෆිදෙල් දෙකෙන් වැඩි කළහම එන්නෙ රාවුල් ෆිදෙල් වගේ දෙගුණයක් දැඩි මිනිහෙක්.” රාවුල්ගෙ බිරිය විල්මා එසපින් ටික කලකට කලින් මැරුණා. වයස අවුරුදු හැත්තෑ ගාණක්. විල්මාත් ගරිල්ලා කණ්ඩායමේ හිටි කෙනෙක්. ඒක නෙවෙයි සුන්දර දේ. මේ දෙන්නාට වයසට ගියාට පස්සෙ මොන තරම් සුන්දර අතීතයක් මතක් වෙන්න ඇතිද?</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=af0802243</link>
    <topic>මාධ්‍ය පැටව් බින්තැන්නේ “ලකී”ට කපති</topic>
    <author/>
    <content>නිදහසේ හඬ පුවත්පත යැයි විශ්වාස කළ ඩී. ආර්. විජයවර්ධනඅම්පාරට ඇවිත් ආපසු නොගිය බයික් එකබැංකුව හා ගනුදෙනුකරු සමීප කළ එන්. යූ. ජයවර්ධනජීවිතය සුන්දරයිමාධ්‍ය පැටව් බින්තැන්නේ “ලකී”ට කපතිලෝකය රත්වෙලා මුහුද ගොඩ ගලයිද?කෘතහස්ත දේශපාලන වශයෙන් බංකළොත් වන්නට ඇත්තේ තවත් සුළු කාලයකි. මෙම බංකොලොත්භාවය තමන් විසින්ම ළඟා කර ගෙන ඇති බව පක්ෂයේ කැරලිකාරයෝ කියති. මෙම කැරලිකාරයෝ යළිත් වරක් පසුගියදා බත්තරමුල්ලේ පිහිටි මන්තී‍්‍ර නිවෙසේදී හමුවූහ.දැන් දැන් කැරලිකාරයෝත් පක්ෂය තුළ ප‍්‍රතිසංස්කරණයක් කරන්නට විවිධ උපක‍්‍රම ගැන කතා කරති. එක්සත් ජාතික පක්ෂය එදා සිටම පිළිකුල් කළ රැඩිකල් - ආවේග - ආක‍්‍රමණශීලී – ප‍්‍රගතිශීලී වැනි වචනවල තේරුම් සොයමින් සිටිති. එසේ එක් වචනයක තේරුම අවබෝධකර ගත් උඩරට සිටින ජ්‍යෙෂ්ඨතම නායකයා යෝජනා කෙළේ පක්ෂයේ ජේ.වී.පී. මට්ටමේ රැඩිකල් පෙරැළියක් කළයුතුª බවයි.කෘතහස්තට ජනප‍්‍රසාදයක් නැත. ඔහුගේ ගෝල බාලයෝ පක්ෂය වනසති. පක්ෂය සීසීකඩ කැඩෙන ලකුණු පහළ වී තිබේ. එම කැඩීමට කෘතහස්ත සහ ගෝලයන් වගකිවයුතු බව කුරුණෑගල කටකාර මන්තී‍්‍ර කීවේය.මෙම රැස්වීම පැවැත්වෙන අතර එජාපයේ සිට රජයට එක්වී ඇමැති ධූරයක් දරණ කෙනෙක් මන්තී‍්‍ර නිවෙසට දුරකතන ඇමතුමක් දුන්නේය.”කෘතහස්ත එක්ක කී කලක් ඔය විදියට ඉන්නද? කරු ජයසූරිය මහත්මයා සහ ජනාධිපතිතුමා එක්ක එකතු වෙන්න. අපි අලුත් ගමනක් යමු.” ඔහු යෝජනා කෙළේය.එතැනින් නොනැවතුණ ඔහු කැරලිකාරයන් තව තවත් ධෛර්යමත් කරමින් මෙසේද කීවේය. “අපි ජනාධිපතිතුමා එක්ක දැඩි විශ්වාසයකින් කටයුතුª කරනවා. ජනාධිපතිතුමාත් එහෙමයි. අපි එකතුවෙලා මේ රට ගොඩ නඟන්න ඕනැ. අපට රටක් තියෙන්න ඕනැනේ මන්තී‍්‍රතුමා. අපිත් එක්ක එකතු වෙන්න. වයසට යනකං ඔය මනුස්සය එක්කම දේශපාලනය කරන්න ඕනෑ නම් ඔහොමම ඉන්න. රජයට විරුද්ධව කුමන්ත‍්‍රණ කර වැඩක් නැහැ” ජ්‍යෙෂ්ඨ ඇමැතිවරයා වැඩිදුරටත් කියා සිටියේය.විපක්ෂනායක කෘතහස්ත සියලු සටන් මාර්තු මාසය දක්වා කල් දමා තිබේ. එසේ කෙළේ සාස්තර බණ්ඩාර ගේ ඡ්‍යොතිෂ අනාවැකිය නිසාය. අය-වැයෙන් ආණ්ඩුව පරදින බව කීවේද මේ සාස්තරයාමය. දේශපාලන නායකයන් රවටා ගත් හණ කපාගැනීමේ ජන්ම පුරුද්දක් ඇති සාස්තරයා ගණනට වැඩේ කරගෙන යයි. කෘතහස්ත ලණු කයි. ඒ ලණුව කෑ කෘතහස්ත මාර්තු වනතුරු විවේක ගැනීමට තීරණය කර තිබේ. මේ ගැන එදාවේල විග‍්‍රහයට ලියන්නට ද කෘතහස්ත පඩි උපුල්ට උපදෙස් දුන්නේය.හැමෝටම ගිනි දී ආණ්ඩුවට මඩගසන කලවැදි චින්තක ගෙදරින්ද බැනුම් ඇසුවේය. හැම අතින්ම නන්නත්තාර වී සිටින ඔහු දැන් ඇමැතිවරුන් පස්සේ යමින් වාහන ඩීල් දමන්නට යන බව සැලයි.කොටි පැටව් රට යවන ජාවාරමින් වාහන ජාවාරමට මාරු වූ චින්තකට මෝහන්දාස් නැමැත්තෙකු සම්බන්ධ බව කියති. චින්තක සහ මඩ ජයතුංග දැන් පාර්ලිමේන්තු පැත්තේ නොයන බවද සැලයි. එය රහසකි.මුදල්වලට පොලු තැබූ චින්තක අල්ලා ගැනීමට මැති ඇමැතිවරුන් බලා සිටින නිසාදෝ මොහු පාර්ලිමේන්තු යන්නේ නැතිලු. සියලු ආණ්ඩු විරෝධී මෙහෙයුම් ඒ නිසා කේම්බි‍්‍රජ් ටෙරසයේ සිට කරති. එසේත් නැතිනම් ඔහු පදිංචි ආණ්ඩුවේ නිවසේදීය. කෘතහස්තට බැලමෙහෙවර කරන ප¼ඩි උපුල් ද දැන් නිකම් අනාථ කොට අනාථ පිණ්ඩික වී සිටී.නෝර්වේ වැටුප් ලැයිස්තුවේ සිටි උපුල්ට එජාපයෙන් ගෙවන මුදලද අස්කර ඇත. කොහොම වුණත් දැන් ප¾ඩි උපුල් ලංකාදීප පත‍්‍රයෙන්ද කැපී යන ලකුණු පෙනෙන්නට තිබේ. මොහු ගෙදර සිටියත් හරියට බෝඩිං කාරයා වගේමය. කන්නේ හෝටල්වලිනි. ගෙදර බල්ලා මළත් එන්.ජී.ඕ. සල්ලිවලට අත තබන්නේ නැත. සියලු ජරා වැඩ කරන්නේ මහින්ද රාජපක්ෂ මැතිතුමාගේ ප‍්‍රතිරූපය කෙළසන්නටය. කෙසේ හෝ උපුල් කෘතහස්ත පස්සේ ගියාට වැඩක් නැතිලු. පක්ෂය තුළ කෘතහස්ත ගණන් ගන්නේවත් නැතිලු.ශ‍්‍රීපතිගේ අනතුර සිදුවූ විට කෘතහස්ත සිටියේ කුරුණෑගලය. ශ‍්‍රීපති වාහනයේ වේගය වැඩිකෙළේද කෘතහස්තගේ රැස්වීමට සහභාගිවීමටය. අනතුර සැලවූ පසු කෘතහස්ත ගල්ගමු නොගොස් මහනුවර ගියේය. ශ‍්‍රීපතිගේ අවමඟුලට විශාල පිරිසක් ගෙන්වා පොඩි ෂෝ එකක් දැමීමට කෘතහස්තට අවශ්‍ය විය. ඔහුට අවශ්‍ය වූයේ මන්තී‍්‍රවරුන්ගේ මාර්ගයෙන් බොරැල්ල කනත්තට සෙනඟ ගෙන්වා ගැනීමටය. එහෙත් වැඩක් වූයේ නැත. මන්තී‍්‍ර බහුතරය ශ‍්‍රීපති සමඟ අමනාපය. ලොක්කාට ලජ්ජා නැති වුණාට අපට නම් ලජ්ජයි” මන්තී‍්‍රවරු කීහ.දකුණේ කටකාර මන්තී‍්‍ර කියා සිටියේ ‘ම’ පිලෙන් එජාපය නැතිවූ බවයි. පක්ෂයට සිදුවූ හානියේ වගකීම කෘතහස්ත සහ මාධ්‍ය ගෝලයන් පිට පැවරෙන බව ඔහු කීවේය. පක්ෂයට ඡ්‍යොතිෂ ලණු දෙන සාස්තර බණ්ඩාර ද පන්නා දැමිය යුතුª බව කටකාර මන්තී‍්‍ර කියයි.පක්ෂයේ සිටින කැරලිකාර මන්තී‍්‍රන්ගේ පෞද්ගලික තොරතුරු සොයා ජනතා විමුක්ති පෙරමුණට භාරදීමේ කුමන්ත‍්‍රණයක්ද දැන් දියත් වෙයි. මඩ ලසන්ත, කලවැදි චින්තක, මඩ ජයතුංග, ප¼ඩි උපුල් එම කුමන්ත‍්‍රණකරුවෝ වෙති.මේ අතර පසුගිය වසර දහය තුළ ප¼ඩි උපුල් ලංකාදීපයට ලියූ විග‍්‍රහය ගැන සමීක්ෂණයක් කර තිබේ. එක එක තාලයට කාලය අනුව විෂයයන් මාරු කර තිබුණ අයුරු එම සමීක්ෂණයෙන් හෙළිවී තිබේ. ඒ නිසා ගතවූ කාලය තුළ ලියූූ සියලු විග‍්‍රහ ප¼ඩි උපුල් කියවා බැලිය යුතුය. බඩ කපා නොගත යුතුය.බින්තැන්නේ ලක්ෂ්මන් ආණ්ඩුවට මඩ ගසන මන්තී‍්‍ර කෙනෙකි. අනුන්ගේ සීනි කිරන්නට ජන්මගත පුරුද්දක් ඇති ඔහු කෘතහස්තගේ රෙදි සෝදන ජොබ් එකද කරයි.ඒත් වැඩක් වී නැත. බදුල්ල දිස්ති‍්‍රක්කයේ වතු කම්කරු රැස්වීමක් පැවැත්වුණද ලක්ෂ්මන්ට කෘතහස්ත කතාවක් දුන්නේ නැත. වතුª කම්කරු ප‍්‍රධානියා කෘතහස්තගෙන් මෙසේ ඉල්ලා සිටියේය.”ලක්ෂ්මන් අයියා මේ පැත්තේ ලීඩර්නේ. ඒ නිසා එයාට කතාවක් දෙමු සර්”කෘතහස්ත – නැහැ- එයාට කතා ඕන නැහැ. එයාට මේ පළාතේ් ජන පදනමක් නැහැ. මේ රැස්වීම ඉක්මණින් අවසන් කරන්න. මට ඉක්මනට කොළඹ යන්න ඕන.බින්තැන්නේ ලක්ෂ්මන් අයිය හෙමිහිට වේදිකාවෙන් බැස බින්තැන්නටම ගියේය. බින්තැන්නේ් ලක්ෂ්මන්ට කතාවක් නොදීමට තීරණය කළ මාධ්‍ය නඩය කොළඹට වී තොරතුරු විමසූහ.මේ අතර පසුගිය 18දා අම්බලන්තොට බී‍්‍රස් ඊන් හෝටලයේ එජාප රැස්වීමක් පැවැතියේය. ඒ පළාත් පාලන ආයතන නියෝජිත පුහුණු වැඩමුළුවකි. මෙයට ගාල්ලේ වජිර අබේවර්ධන ද සහභාගි වූයේ පළාත් පාලන ආයතන පුහුණු කමිටුවේ සභාපති වශයෙනි. හම්බන්තොට ප‍්‍රබලයා වන සජිත්, වජිරට මාර කැපිල්ලක් දමා තිබේ. වජිරගේ දොළදුක පක්ෂයේ නියෝජ්‍ය නායකකමටය. සජිත් පෙ‍්‍ර්මදාස, එස්.බී.දිසානායක යන අයගේ නායකත්වයෙන් එජාපය ඉදිරියට යායුතු බව පවසද්දී වජිර ඉතාමත් අසරණ තත්ත්වයකට පත්විය.සී.බී.කේ. යළි දේශපාලනයට නොඑන බව ප‍්‍රකාශ කර තිබේ. එම ප‍්‍රකාශයෙන් ජනතාව අමන්දානන්දයට පත්වන්නට ඇත. යළිත් වරක් රැවටෙන්නට ජනතාව අකැමැතිය. සී.බී.කේ්. යනු මමත්වය තුළ රජවන චේතිය රැජිනකි.”මගේ ආණ්ඩුව - මම තමයි බස්නාහිර පළාත් සභාව දිනුවේ – දකුණු පළාත් සභාව දිනුවේත් ‘මම’ යයි කියන සී.බී.කේ. එයාර් ලංකා විකුණුවේ මමයි – පාර්ලිමේන්තුව අසල අක්කර ගණනක වටිනා ඉඩම රොනී පීරිස්ට දුන්නේ මම – යයි ප‍්‍රසිද්ධියේ කියන්නේ නැත. නමුත් ජනතාව දනිති.මහින්ද රාජපක්ෂගේ ගමන් මඟ නතර කරන්නට මංගලට සහ ශ‍්‍රීපතිට උපදෙස් දුන්නේ සී.බී.කේ. බව ඇය කියන්නේ නැත.ලක්මිණ පුවත්පත මුද්‍රණය කොට මහින්ද රාජපක්ෂ චන්ද්‍රිකා මරන්න සැලසුම් සකස් කරනවා යයි ලිපිය ලීවේ ‘මම’ යයි කියන්නේ නැත. එය ලක්මිණ පත‍්‍රයේ මුල් පිටුවේ පළකරන්නට උපදෙස් දුන්නේ මමයි කියා සී.බී.කේ. කියන්නේ නැත.”ගුවන් හමුදාවේ ගුවන් යානා 16ක් එල්.ටී.ටී.ඊ. මිසයිල් මඟින් කඩා වැට්ටුවේත් මම ඉද්දී යයි සී.බී.කේ. නොකියයි. ඇන්ටි මිසයිල් තිබුණත් මම ඒවා පාවිච්චි කළේ නැහැයි නොකියයි.අලිමංකඩ, මුලතිව්, කිලාලි කඳවුරු අල්ලා ගත්තේ මම ඉන්නකොට. යුද්දේ ඉදිරියට ගෙනයන්න එපා යයි එංගලන්තෙ ඉඳන් දුරකථනයෙන් කිව්වේ මමයි – එල්.ටී.ටී.ඊ. සෙබලුන් මරන්න එපා කීවේ මම – මම ජාත්‍යන්තරයට මුහුණ දෙන්න ඕන කියලත් කිව්වේ මම- මේ කිසිවක් දැන් සී.බී.කේ. නොකියයි.”මගේ ළඟ හිටියේ ඉංග‍්‍රීසි කතා කරන ටයි කාරයෝ බව දැන ගනිල්ල – මම සිංහල කතා කරන රෙදි අඳින අයට කැමැති නැහැ -ටයි කාරයොත් එක්ක ඉංග‍්‍රීසි කතා කර කර ඉන්න කොට ඔය සිංහල කතාකරන කාලකණ්ණි වැඩක් නැහැ” එහෙම කියන සී.බී.කේ. 1994 ආණ්ඩුව හැදුවෙත් මම යයි කියයි.සී.බී.කේ. දේශපාලනයට නො එන බවට කළ ප‍්‍රකාශ ගැන අපට කියන්නට ඇත්තේ එම ප‍්‍රකාශයෙන් ජනතාව තව තවත් අමන්දානන්දයට පත්වන බවයි.</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=af0802246</link>
    <topic>ලෝකය රත්වෙලා මුහුද ගොඩ ගලයිද?</topic>
    <author>නිහාල් පී. අබේසිංහ</author>
    <content>නිදහසේ හඬ පුවත්පත යැයි විශ්වාස කළ ඩී. ආර්. විජයවර්ධනඅම්පාරට ඇවිත් ආපසු නොගිය බයික් එකබැංකුව හා ගනුදෙනුකරු සමීප කළ එන්. යූ. ජයවර්ධනජීවිතය සුන්දරයිමාධ්‍ය පැටව් බින්තැන්නේ “ලකී”ට කපතිලෝකය රත්වෙලා මුහුද ගොඩ ගලයිද?දේශගුණ විපර්යාස පිළිබඳව බාලි සමුළුවේ අලුත්ම වාර්තාවපාරිසරික ප‍්‍රශ්න නිසා අපේ රටේත් ලෝකයේත් ජීව විශේෂ රැසක් ජීවත්වීමේ තර්ජනයට පත්වී සිටිති. ලොව උණුසුම් වීම දිගටම සිදුවුවහොත් ඉදිරි වසර 50 - 60 ඇතුළත ලෝකයේ ජීවත්වීමේ තර්ජනයට පත්වන සුවිශේෂ සත්ව කොට්ඨාසයක් ඇත. ඒ අන් කවුරුවත් නොව අපය. එනම් මනුෂ්‍ය පරපුරය.පසුගියදා ඉන්දුනීසියාවේ බාලි දූපතේ පැවැති ලොව දේශගුණ විපර්යාස පිළිබඳව බාලි සමුළුවේ දී මේ අනතුරු ඇඟවීම කළේ එක්සත් ජාතීන්ගේ සංවිධානයේ ලේකම් බෑන් කී මුන් මහතා විසිනි. ඔහු මේ පිළිබඳව මුළු ලෝකයේ සියලු රාජ්‍ය නායකයන්ගේ අවධානය යොමු කළේ ය.ලොව උණුසුම් වීමට ප‍්‍රධාන හේතුව ලොව දියුණු රටවල් ප‍්‍රධාන අන් රටවල් ඛනිජ තෙල් හා ගල් අඟªරු වැනි පොසිල ඉන්ධන වැඩිපුර දැවීමෙන් වායු ගෝලයට අධික කාබන් ඩයොක්සයිඩ් ප‍්‍රමාණයක් මුදා හැරීම ය. පොදුවේ පුද්ගලයන් ලෙස බැලුවහොත් තුන්වන ලෝකයේ මිනිසකු පිටකරන කාබන් ඩයොක්සයිඩ් ප‍්‍රමාණය මෙන් 20 ගුණයක ප‍්‍රමාණයක් දියුණු කාර්මික රටවල ඳඬ;සකු පිට කරනු ලැබේ. ප‍්‍රශ්නය එතැන ය. විසඳුම කා අතේ ද? ඒ සඳහා දියුණු රටවල් පෙරමුණ ගත යුතු ය.“විද්‍යාඥයන් පිරිසක් මිහිතලය උණුසුම්වීම පිළිබඳව ගවේෂණ වාර්තාවක් සකස් කර තිබෙනවා. එහි අන්තර්ගත කරුණු ඉතා භයානකයි ත‍්‍රාසජනකයි. ඒ අනුව ඉදිරිය භයානකයි. ලොව සියලු රාජ්‍ය නායකයන් එක්වී මේ පෘථිවිය උණුසුම් වීම වැළැක්වීමේ අභියෝගය භාරගත යුතුයි” බාලි සමුළුවේදී මහා ලේකම්වරයා ලොවටම පෘථිවිය උණුසුම් වීම පිළිබඳව අනතුරු ඇඟවූයේ එලෙස ය.අලුත් ම විද්වත් වාර්තාව අනුව මිහිතලයේ උෂ්ණත්වය සාමාන්‍ය අගයට වඩා සෙන්ටි‍්‍රග්‍රේඩ් අංශක 2 කින් ඉහළ යාම වැළැක්විය නොහැක්කකි. පසුගිය ශත වර්ෂය ඇතුළත දී පෘථිවියේ උෂ්ණත්වය සෙන්ටිග්‍රේඩ් 0.6 කින් ඉහළ ගොස් ඇත. 2100 වනවිට ලොව උෂ්ණත්වය දැන් මට්ටමට වඩා සෙන්ටිග්‍රේඩ් අංශක 1.6 - 5.8 දක්වා පරාසයක් ඇතුළත වැඩිවිය හැකි ය. මේ සමීක්ෂණ අනුව ශ‍්‍රී ලංකාවේ තත්ත්වය ද භයානකය. මේ පිළිබඳව දෙස් විදෙස් විද්‍යාඥයන් කළ ගවේෂණ හා අධ්‍යයන අනුව පෙන්නුම් කර ඇත්තේ 2010 වනවිට අපේ රටේ ද උෂ්ණත්වය සෙන්ටිග්‍රේඩ් අංශක 0.5 කින් ඉහළ නගිනු ඇති බවයි.  . කෘෂිකර්ම බෝගවල අස්වැන්න අඩුවෙන ලකුණු. පිරිසුදු ජලය හිඟයක්. ස්වාභාවික ආපදා බහුල වෙයි. ධ‍්‍රැවවල අයිස් දියවී දූපත් යටවෙන ලකුණු. නියගය - දුර්භික්ෂ ඇතිවීමේ තර්ජන මෙම අධ්‍යයනයේ තවත් කොටසක් අනුව අනාවරණය වී ඇත්තේ මෙලෙස 2010 දී අපේ රටේ උෂ්ණත්වය සෙන්ටිග්‍රේඩ් අංශක 0.5 කින් ඉහළ නැංවුණොත් රටේ මුළු වී අස්වැන්න සියයට 5.9 කින් අඩුවීමට ඉඩ ඇති බවයි.මෙම පෘථිවිය උණුසුම් වීමට ප‍්‍රධානම හේතුව පසුගිය වසර 50 තුළ සිදුවූ කාර්මික විප්ලවය නිසා පෘථිවි වායු ගෝලයේ ඇති කාබන් ඩයොක්සයිඩ් ප‍්‍රමාණය අතිවිශාල ලෙස ඉහළ යෑමයි. 1997 දී පමණ පෘථිවිය වායුගෝලයේ වායුගෝල කොටස් ලක්ෂ 10 ක තිබී ඇත්තේ කාබන් ඩයොක්සයිඩ් කොටස් 270 ක් පමණි.ඒත් අද එම ප‍්‍රමාණය කොටස් 400 දක්වා වැඩි වී තිබේ. ලෝකයේ කාබන් ඩයොක්සයිඩ් හා මීතේන් පිටවීම ඒ අයුරින් ම තිබුණහොත් 2100 වනවිට ලොව වායු ගෝල කොටස් ලක්ෂ 10 ක තිබෙන කාබන් ඩයොක්සයිඩ් කොටස් ගණන 970 ක් දක්වා වැඩිවීමට ඉඩ තිබේ.මේ අනුව මෙවැනි හරිතාගාර වායු නිසා ලොව උණුසුම් වීම හේතුවෙන් මුහුද රත්වීම ද සිදුවේ. මේ නිසා ධ‍්‍රැව ආසන්නයේ ඇති අයිස් හා ග්ලැසියර දියවීම වේගවත් වී ඇත. ඒ හේතුවෙන් ඉදිරි වසර 93 ක කාලයේදී ලොව මුහුදු මට්ටම සෙන්ටිමීටර් 88 දක්වා ඉහළ යනු ඇත. 19 වැනි සියවසේදී පමණක් ලොව මුහුදු මට්ටම සෙන්ටිමීටර් 20 කින් වැඩිවී ඇතැයි සොයා ගෙන තිබේ.ලොව ඇති විශාලතම හිම තට්ටු ලෙස හැඳින්වෙන්නේ ග‍්‍රීන්ලන්තයේ හා ඇන්ටාක්ටික් හි ඇති හිම තට්ටු ය. මෙම හිම තට්ටුවලින් සියල්ලම දිය වුණහොත් සාමාන්‍ය මුහුදු මට්ටම මීටර් 70 කින් ඉහළ නගිනු ඇතැයි කාලගුණ විද්‍යාඥ අනූෂා වර්ණසූරිය පෙන්වාදී ඇත. එසේ වුවත් මේ සඳහා තව වසර දහස් ගණනක් යෑමට ඉඩ තිබේ.1992 සිට ලොව ගෝලීය මුහුදු මට්ටම ඉහළ යාමේ ශීඝ‍්‍රතාව වසරකට මිලිමීටර් 3.2 - 0.4 වන අතර ඊට පෙර සියවසේදී මේ ශීඝ‍්‍රතාව වසරකට මිලිමීටර් 1.7 - 0.3 අතර විය. මෙම සියවසේදී මුහුදු මට්ටම සෙන්ටිමීටර් 20 කින් ඉහළ ගොස් ඇත. 2100 වනවිට ලොව මුහුදු මට්ටම දැනට වඩා මිලිමීටර් 88 කින් ඉහළ යනු ඇතැයි කාලගුණ විද්‍යා අධ්‍යක්ෂ ජනරාල් ජී.එච්.පී. ධර්මරත්න මහතා පෙන්වා දෙයි.මිහිතලය උණුසුම් වීම නිසා වාෂ්පීභවනය ද ඉහළ යයි. නියඟය වගා බිම් විනාශ වී යාම, දුර්භික්ෂය, පිරිසුදු වතුර හිඟය, වසංගත ඇතිවීම, ලැව් ගිනි ඇතිවීම, කුනාටු සහ සුළිසුළං ඇතිවීම, ගංවතුර ඇතිවීම නායයෑම් සිදුවීම බහුලව සිදුවේ. මේ ආපදා මීට පෙර අප හැඳින්වූයේ ස්වාභාවික ආපදා යන නමිනි. නමුත් දැන් මේවා අප විසින් ම සිදු කරගන්නා මානව ආපදා ගනයට වැටී තිබේ. මේ විපත් නිසා ලෝකයේ ජීවත්වන පුද්ගලයන් විශාල ගණනක් අසරණ වී ඇත.බාලි සමුළුවේ විද්වත් වාර්තාවට අනුව මිහිතලයේ උෂ්ණත්වය සාමාන්‍ය අගයට වඩා සෙන්ටි‍්‍රග්‍රේඩ් අංශක 2 කින් ඉහළ යාම වැළැක්වීම අපහසුයි. එසේ වුවත් අද ලෝකයේ සියලුදෙනාගේ අරමුණ විය යුත්තේ පෘථිවියේ උෂ්ණත්වය ඉහළ යාම සෙන්ටිග්‍රේඩ් 2 කට සීමා කිරීමයි.පසුගිය දෙසැම්බර් මාසයේ ඉන්දුනීසියාවේ බාලි දූපතේ ලොව රටවල් සියල්ලන්ගේ ම රාජ්‍ය නායකයන් පරිසර ඇමැතිවරුන් හා පරිසර සංවිධාන නායකයන් එක් වූයේ මේ පිළිබඳව කතිකා කිරීමටයි. එසේ වුවත් ඒ සමුළුව අවසානයේ දී මේ මූලික ප‍්‍රශ්නය පිළිබඳව පැහැදිලි තීරණයක් හා කි‍්‍රයාකාරී වැඩපිළිවෙළක් යෝජනා නොවුණු බව ශ‍්‍රී ලංකාවෙන් මෙම සමුළුවට එක්වූ හරිත ව්‍යාපාරයේ ප‍්‍රධාන සංවිධායක සුරන්ජන් කොඩිතුවක්කු හා බලශක්ති සංසදයේ විධායක අධ්‍යක්ෂ අසෝක අභයගුණවර්ධන යන මහත්වරු පවසති. කෙසේ වුවත් මේ ප‍්‍රශ්නයට ලෝක නායකයන් එක්වී විසඳුමක් සෙවීම ඉක්මනින් කළ යුතු ය. එසේ නොවුණහොත් පෘථිවිය උණුසුම් වීම දිගටම සිදුවී මුළු ලෝකයේ ම පරිසර සමතුලිතතාව උඩු යටිකුරු වීමට ඉඩ තිබේ.බාලි සමුළුවේ දී කළ විද්‍යාඥයින් ගේ ඉල්ලීම වූයේ අවම වශයෙන් 2050 වන විට වත් ලොව වසන මිනිසුන් විසින් වාර්ෂිකව කාබන්ඩයොක්සයිඩ් පිට කිරීමේ ප‍්‍රමාණය 1990 පිට කළ ප‍්‍රමාණයෙන් 50% ප‍්‍රමාණයකටවත් අඩු කළ යුතු බවයි. ඒ පිළිබඳව විධිමත් වැඩපිළිවෙළක් සකසා ගැනීම බාලි සමුළුවේ වගකීම විය. ලෝකය හමුවේ ඇති අභියෝගයට පිළිතුරු සෙවීමේ දී රාජ්‍යයන් විසින් සුපුරුදු පරිදි ප‍්‍රධාන වශයෙන් කඳවුරු තුනකට බෙදී පිළිතුරු සොයන්නට වෑයම් කළහ.එනම් ජී - 77 සහ චීනය ලෙස හඳුන්වන තුන්වන ලෝකය, දියුණු කාර්මික රටවලින් සමන්විත එහෙත් පරිසර ප‍්‍රශ්නය ගැන බරපතළ ලෙස සිතන යුරෝපීය ප‍්‍රජාව සහ දියුණුවෙමින් පවතින ලෝකයේ ජනතාව පටි තදකර ගත යුතු යැයි ප‍්‍රකාශ කරන ඇමෙරිකාව සහ ඕස්ටේ‍්‍රලියාව ඇතුළත් ඒකාබද්ධ කණ්ඩායම යන කඳවුරු 3 යි.කාර්මික රටවල ජීවත්වන මිනිසෙක්, සෙසු තුන්වන ලෝකයේ රටක ජීවත් වන මිනිසෙක් පිට කරන කාබන් ඩයොක්සයිඩ් ප‍්‍රමාණය මෙන් 20 ගුණයක් පමණ වසරකට පිටකරයි. මෙය අද ඊයේ ඇති වූ තත්ත්වයක් නොව කාර්මික විප්ලවය සිදු වූවායින් පසු ලෝකයේ තිබූ තත්ත්වයයි. මේ අනුව දැන් දියුණුවෙමින් පවතින රටවල් උත්සාහ කරන්නේ හැකි ඉක්මනින් වැඩියෙන් කාබන් ඩයොක්සයිඩ් පිටකර වහ වහා දියුණු වීමට ය. මේ වන විට සිදු වී ඇති විපර්යාසයන්ට අනුව පෙනී යන්නේ දැනටමත් ලෝකයට ඔරොත්තු නොදෙන ප‍්‍රමාණයකට වායුගෝලය දූෂණය වී ඇති බව ය. මෙහි සැබෑ තේරුම නම් දියුණු රටවල් විසින් දුප්පත් රටවල ජනතාව ගේ කාබන්ඩයොක්සයිඩ් පිට කිරීමේ අයිතිවාසිකම ද පැහැරගෙන ඇති බව ය. ඒ අනුව දියුණු රටවල් තුන්වන ලෝකයේ රටවලට පාරිසරික වශයෙන් ණය වී ඇති බව පැහැදිලි ය.දැනට ලෝකයේ ඇත්තේ කඹ ඇදිල්ලකි. තුන් වන ලෝකය තමන්ට පරිසරය දූෂණය කිරීමට ඇති අයිතිය වෙනුවෙන් පෙනී සිටිති. ඒ අනුව ඔවුහු කාබන් ඩයොක්සයිඩ් පිට කිරීම විශාල වශයෙන් අඩු කිරීමට කාර්මික රටවලට බලකරති. යුරෝපීය ප‍්‍රජාව මෙම කාරණය යම් ප‍්‍රමාණයකට පිළිගනී. ලෝකය වායු පිට කිරිම 50% ක සාමාන්‍යයකින් අඩු කිරීමට යාමේ දී තම රටවල් වායු පිටකිරීම 80% කින් අඩු කිරීමට එකඟ වන බව යුරෝපීය ප‍්‍රජාව පවසයි.ඒ අනුව තුන්වන ලෝකය ද අඩුව පිරවීම සඳහා සිය වායු පිටකිරීම් අඩු කර ගත යුතු ය. ඉදිරි වසර 40 තුළ තුන්වන ලෝකයේ ජනගහනය දෙගුණයක් විය හැකි බැවින් ඒක පුද්ගල කාබන්ඩයොක්සයිඩ් පිටකිරීම ඔවුන ද සැලකිය යුතු ලෙස අඩු කර ගත යුතු වේ. මෙය අසාධාරණයක් බව තුන්වන ලෝකයේ අදහසයි. යුරෝපීය ප‍්‍රජාව ගේ මෙම උගුලට තමන් අසු නොවිය යුතු බව ඔවුනගේ අදහසයි.අනෙක් අතට ඇමෙරිකා කණ්ඩායම ද මෙම යෝජනාවට විරුද්ධ ය. තමන් මෙතෙක් කලක් වැඩියෙන් වායු පිට කළ ද ඉන්දියාව සහ චීනය ප‍්‍රමුඛ තුන්වන ලෝකය දැන් විශාල වශයෙන් අලුතින් කාබන් ඩයොක්සයිඩ් පිට කරන බැවින් ඔවුන් තමන්ගේ කාබන් වායු පිට කිරිම පාලනය කිරීමට එකඟ විය යුතු බව ඔවුනගේ අදහසයි. එවන් බැඳීමකට තුන්වන ලෝකය එකඟ නොමැති නම් තමන් ද වායු පිටකිරීම අඩු කිරීමට එකඟ නොවන බව ඔවුහු පවසති.බාලි දූපතේ දී මෙම කඹ ඇදීම නිම කරන්නට නොහැකි විය. එහි අවසාන ප‍්‍රතිඵලය වන්නේ වෙන කිසිවක් නොව මිහිතලයේ උෂ්ණත්වය සෙන්ටිග්‍රේඩ් අංශක 2 කට වඩා එනම් සෙන්ටිග්‍රේඩ් අංශක 10 - 15 කින් ඉහළ යාමයි. මෙය අන් කිසිවක් නොව වර්තමාන මානව ශිෂ්ටාචාරයේ බිඳ වැටීමයි. එනම් බිලියන ගණනින් මිනිසුන් මරුමුවට පත්වීමයි. බාලි හි දී කේවල් කිරීමේ යෙදුණු අය තමන් අන් අය ඇටවූ උගුල්වල හසු නොවී බේරුණා යැයි සිතනවා විය හැක. එහෙත් එය මිත්‍යාවකි. සිදුවන්නේ සියලු දෙනාම විපතට පත්වීම පමණි.ලොව උණුසුම් වීම නිසා ලොව වර්ෂාපතන රටාවේ බලවත් වෙනසක් සිදු වේ. උෂ්ණත්වයේ අවමයේ සහ උපරිමයේ වෙනස ක‍්‍රමයෙන් වැඩි වන අතර ගංවතුර හා නියං කාලය වැඩිවෙමින් පලිබෝධ හානි ශීඝ‍්‍රයෙන් පැතිරීමත් සිදු වේ. මේ ගැන මෙරට විද්‍යාඥයන් පොදුවේ කරන ලද විවිධ පර්යේෂණ අනුව නියං සමය වැඩිවීමත් එකවර ලැබෙන වැස්ස වැඩි වී පාංශු ඛාදනය වැඩිවීමත් සිදු වේ.මේ තත්ත්වය නිසා තේ වගාවේ අස්වැන්න අඩුවීම ද පොල් පැළ නියඟයට හසු වී මියයෑම ද පොල් පලදාව අඩුවීම ද සිදුවීමට ඉඩ ඇතැයි දේශීය විද්‍යාඥයෝ පවසති.2070 වන විට ලොව උණුසුම් වීමේ තත්ත්වය තවත් උග‍්‍රවෙයි. එ් කාලය වන විට ශ‍්‍රී ලංකාවේ නිරිත දිග මෝසම් වර්ෂාපතනය සියයට 15 කින් පමණ වැඩි විය හැකි ය. එසේ වුවත් ඒ වර්ෂාව ප‍්‍රයෝජනයට ගැනීමට අපහසු වේ ඒවා තවත් විපත් ගෙන දීමට හේතු වේ. වර්ෂාව වැඩිවීමත් සමඟ ම පාංශු ඛාදනය හා ඉඩම් හායනය හා නාය යෑම් බහුලව සිදු වේ. ජලාශවල රොන් මඩ පතිත වීම නිසා ජලාශ පරිමාව අඩුවෙයි. සුළු වැස්සක දී වුව ද ඒවා උතුරා ගං වතුර ඇති වේ. මේ සියලු ගැටලුවලට මුල පෘථිවිය උණුසුම් වීමයි. ඒ ලෝක ගැටලුවට අපි විසඳුම් දිය යුතු වෙමු.ඒ සඳහා අප රටට කළ හැකි කාර්යය අවම ය. එසේ වුවත් අපේ රට ඇතුළත ගල් අඟªරු බලාගාර පිහිට වුවහොත් අපිත් පෘථිවිය උණුසුම් වීමට දායක වෙන බව මතක තබා ගත යුතු ය.අපේ බලශක්ති ප‍්‍රශ්නය විසඳීමට පුනර්ජනනීය බලශක්ති ප‍්‍රභව වැඩිපුර සංවර්ධනය කළ යුතු ය.ලොව උණුසුම් වීම වැළැක්වීමට අපට දායක වීමට ඇති ඉඩකඩ අඩු වුවත් එලෙස හෝ දායක වීම වැදගත් ය. ඕසෝන ස්තරය සුරැකීමට ලෝකයෙන් ම වැඩියෙන් ම දායක රට ලෙස සම්මාන ලත් අප රටට ලොව උණුසුම් වීම වැළැක්වීමට ද විශාල කාර්යභාරයක් ඉටු කළ හැකි ය. ඒ පිළිබඳව රජයත් පරිසර හා ස්වාභාවික සම්පත් අමාත්‍යාංශයත් මීට වඩා අවධානය යොමු කරන්නේ නම් මැනවි.තොරතුරු ලබා දුන් කාලගුණ විද්‍යා දෙපාර්තමේන්තුවට බලශක්ති සංසදයට පරිසර අමාත්‍යාංශයට හා හරිත ව්‍යාපාරයට ස්තුතිවන්ත වෙමි.නිහාල් පී. අබේසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=as0802241</link>
    <topic>වන්නකුලාට අගටන්නලාට ඉන්න හිටින්න තැනක්</topic>
    <author>නිහාල් පී. අබේසිංහ සේයාරූ - විපුල පී. විජේතුංග</author>
    <content>වන්නකුලාට අගටන්නලාට ඉන්න හිටින්න තැනක්දරුවන් කුඩා කල සිටම සිල්වත් ජීවිතයකට හුරු කළ යුතුයිමොටාගෙදරට 75 යි‘රට ගිය ඇත්තෝ’ගුරු සේවයේ රසකතානෙළුම් විලඅඩුකුලේ කියාලා අසරණයා..කුලේ ප‍්‍රශ්නයක් නිසා ඔවුන්ට සාමාන්‍ය පුරවැසියන්ට හිමි සියලු අයිතිවාසිකම් අහිමිය. ඔවුන්ට හිමිවී ඇත්තේ ජීවත්වීමේ අයිතිය පමණි.නයි අල්ලන්නට නයි නටවන්නට ඔවුන් තරම් දක්ෂයන් නැති තරම්ය. රිළවු අල්ලන්නටත් කියන කියන විධියට විවිධ කි‍්‍රයාවල යෙදවීමටත් ඔව්හු ගජ හපන්නු වෙති.මේවා වෙන අයට කළ නොහැකිය. ඔවුන්ගේ කාන්තා පාර්ශවය සාස්තර කියමින් රට වටා යති. එසේ වුවත් මේ අයගේ මූලික මානව අයිතිවාසිකම් පිළිබඳව සොයා බැලීමට කවුරුවත් නැත.ඔවුන්ට ස්ථිර නිවාස නැත. ස්ථිර රැකියා නැත. අඩු ගණනේ ඔවුන්ට හැඳුනුම්පතක්වත් නැත. සමහර අයට උප්පැන්න සහතිකයක්වත් නැත. හරි අධ්‍යාපනයක් ගන්න තැනක් නැත.මේ අප ලීවේ අපේ රටේ සුවිශේෂ කුලයක ජනතාවගේ අයිතිවාසිකම් පිළිබඳ තත්ත්වයයි. අගටන්නලා වන්නකුලා සිටින මේ සුවිශේෂී කුලය අහිකුණ්ඨීක කුලයයි.ඔවුන්ගේ මේ නැතිව ඇති අයිතිවාසිකම් ඉක්මනින්ම ලබාදීමේ වැඩ පිළිවෙළක් දැන් ආරම්භ වී ඇත.‘අපිට කියල මෙතෙක් කල් ස්ථිර දිවියක් තිබුණේ නැහැ. ස්ථිර පදිංචියක් නැති නිසා හැඳුනුම්පත් දෙන්න බැරිලු. දැන් අපේ අය නිතර නිතර පොලිසියෙන් අල්ලා ගන්නවා. අපි තැනින් තැනට යන ජාතියක් තමා.ඒත් අපි ස්ථිර නිවාස, රැකියා ලබා දෙනවා නම් අපිට එක තැනක ඉන්න පුළුවන්.” ඒ අනුව මේ අනුරාධපුරයේ, මිහින්තලේ කරුවලගස්වැව අප වෙනුවෙන් හදන නිවාස යෝජනා ක‍්‍රමය සුවිශේෂ එකක්.”සමෘද්ධි ලාභීන් සමඟ එක් වුණු අහිකුණ්ඨික පවුල්වල අය ගෙවල් හදති.කරුවලගස්වැවදී අපට හමුවුණ අහිකුණ්ඨික කුලයේ ජ්‍යෙෂ්ඨතම සාමාජිකාවක් වන ‘කාලි අම්මා’ අප සමග පැවසුවාය.මිහින්තලේ කරුවලගස්වැව ප‍්‍රදේශයේ දැනට වසරක පමණ කාලයක් අහිකුණ්ඨික පවුල් 30 ක් පමණ පදිංචිව සිටිති.අසල ඇති මහකනදරාව වැවේ ධීවර කර්මාන්තයේ යෙදෙන ඔව්හු දැන් සාම්ප‍්‍රදායික අහිකුණ්ඨික ජීවිතයෙන් බැහැරව ගොවිතැනට ද යොමුවෙමින් සිටිති.ජීවිත අයිතිවාසිකම් නැති මේ පිරිස පිළිබඳව මෙරට දේශපාලනඥයන්ගේ කිසිම අවධානයක් යොමු වූයේ නැහැ. ඒ අන් කිසිවක් නිසා නොව මේ පරපුරට ඡන්ද බලයද නැති නිසාය.“අපිට ඡන්ද බලයක් නැති නිසා කවුරුවත් ලොක්කෙක් අපි දිහා බැලුවේ නැහැ. ඒත් හොරොව්පතානේ මන්තී‍්‍ර ජාතිය ගොඩනැගීමේ ඇමැති එස්. එම්. චන්ද්‍රසේන මහතා අපි දිහා බැලුවා.ඒ අනුව ජනාධිපති මහින්ද රාජපක්ෂ මැතිතුමාගේ උපදෙස් අනුව දැන් අපිට මේ ස්ථානයේම නිවාස 27 ක ගම්මානයක් ඉදිවෙනවා. අපි සිමෙන්ති අනලා අත් උදවු දෙනවා. අවට ගම්වල සමෘද්ධි කට්ටිය ඇවිල්ලා අපිට ගෙවල් හදලා දෙනවා.කරුවලගස්වැව අහිකුණ්ඨික ගම්මානයේ ඇලෝසියස් රන්ජන් අප සමග කීවේ මේ වැඩ පිළිබඳව දැඩි සතුටකින් යුතුවය.අහිකුණ්ඨික පරපුරේ තරුණ පිරිස තම කුලයේ සාම්ප‍්‍රදායික ජීවන රටාවට එතරම් කැමැත්තක් නැත.“අපි අලුත් යුගයට යන්න කැමැතියි. ඒත් අපේ සමහරු ඒකට කැමැති නැහැ. ටී වී බලන්න, සිංදු අහන්න, නගරේ ගිහින් හොඳ රැකියාවක් කරන්න අපි ආසයි. අඩු ගණනේ අපිට හොඳ අධ්‍යාපනයක් ලබා ගන්නවත් අවස්ථාවක් නැහැ.මේ අලුත් ගම්මානය විවෘත කළාට පස්සේ ක‍්‍රමයෙන් ඒ සියලු පහසුකම් ලැබේවි.’කාන්තාවෝ නිවාස ඉදිකිරීමට සිමෙන්ති අනති.අහිකුණ්ඨික පරපුරේ තරුණ සාමාජිකයකු වන හේම ලලිත් (26) අප සමග එසේ කීවේ දියුණු වන ලොවට පියමං කිරීමට ඔවුන්ද දැඩි කැමැත්තෙන් පසුවන බව පසක් කරමිනි.එහිදී හමුවුණු තවත් අහිකුණ්ඨික සාමාජිකාවක වන ඩිංගි අම්මා අප සමග පැවසුවේ දැන් තම පරපුරේ දූ දරුවන්ට හොඳින් සිංහල ලිවීමට කියවීමට හැකි බවයි.නව නිවාස යෝජනා ක‍්‍රමය විවෘත වූ පසුව අවටින් ලැබීමට නියමිත ඉඩම්වල වගා කටයුතු ආරම්භ කරන බවද ඇය කීවාය.එතෙක් කල් අපි මේ පිරිමි අයට ගෙවල් හදන්න සිමෙන්ති අනලා දෙනවා, වැලි හලලා දෙනවා. වතුර අදිනවා. ගෙවල් ටික ඉදිවෙන හැටි බලන්න හරි ආසයි.මේ යන්න එන්න තැනක් නොතිබුණු අපිට ගෙවල් හදලා දෙන එක ආණ්ඩුවට ලොකු පිනක්.” ඇය කීවාය.“මේ අයට ඉන්න හිටින්න තැනක් නැහැ. හැඳුනුම්පතක් නැහැ. දරුවන්ට හරිහැටි අධ්‍යාපනයක් දෙන්න විදියක් නැහැ. ඔවුන් ගේ අනාගත පරපුරටත් මේ සාම්ප‍්‍රදායික විදියටමයි ඉන්න වෙන්නේ.මේ පිළිබඳව මහින්ද රාජපක්ෂ ජනාධිපතිතුමාට පැවසුවා. එතුමාගේ උපදෙස් අනුව රජය දැන් මේ අයට මිහින්තලේ කරුවලගස්වැව අංග සම්පූර්ණ අභිකුණ්ඨික ගම්මානයක් ඉදි කරනවා. ගෙවල් 27 ක්, වැසිකිලි මෙහිම හදනවා. ළදරු පාසලක් ප‍්‍රජා ශාලාවක් ඉදි කරනවා.යටිතල පහසුකම් දෙනවා. මේ අයට අසල තිබෙන මහ කනදරාව වැවේ ධීවර රැකියාව කරන්න අවස්ථාව ලබා දෙනවා. පස්සේ ගොවිතැන් කිරීමට ඉඩම් ලබාදීමටත් අපි කටයුතු කරනවා” යැයි එස්. එම්. චන්ද්‍රසේන මහතා ඇමැතිවරයා පැවසුවේ ය.ගම්මානයේ ඉදිකිරීම් කටයුතු මෙහෙයවනු ලබන්නේ ජාතිය ගොඩනැගීමේ අමාත්‍යාංශය හා සමෘද්ධි අධිකාරිය විසිනි. ජාතික සවිය හා මඟ නැගුම වැඩපිළිවෙළ ගමේ ඉදිකිරීම් කටයුතුවල පෙරමුණේ සිටී.අනුරාධපුර සමෘද්ධි සහකාර කොමසාරිස් ආර්.ඒ. කරුණාපාල මහතා මේ ඉදිකිරීම් කටයුතු මෙහෙයවයි.“අපි එක පවුලකට රුපියල් ලක්ෂය බැගින් දෙනවා. ඒ ඉදිකිරීම් ද්‍රව්‍යවලට ඉදිකිරීම් කරන්නේ ස්වේච්ඡා පදනමක් මත. ඒ සඳහා අනුරාධපුරයේ සියලු සමෘද්ධිලාභීන්ගේ ශ‍්‍රම දායකත්වය ලබාගන්නවා.දැන් වැඩ පටන් අරන් ඉවරයි. මාර්තු 8 වැනිදා විවෘත කිරීමටයි ඉලක්කය. ප‍්‍රදේශයේ දේශපාලන බලධාරීන් මේ ගම්මානය ඉදිකිරිම් පිළිබඳව පෞද්ගලිකව සොයා බලනවා. ඒක අපිට ශක්තියක්.හදන සෑම ගෙයක් ම වර්ග අඩි 450 ක් වෙනවා. වැසිකිලියක් ඊට ඇතුළත්. ඉදිකිරීම් අවසන් වූ විට රුපියල් ලක්ෂ 5 ක් වටිනා නිවෙසක් මේ පවුලකට හිමිවනවා” කරුණාපාල මහතා කීය.මෙම ගම්මානයට විදුලිය හා ජලය ද ගෘහ භාණ්ඩ ද ලබාදීමට වැඩ පිළිවෙළක් කි‍්‍රයාත්මක කර ඇත්තේ ය.මේ ගම්මානය ඉදිවීම අහිකුණ්ඨික පරපුරේ සිහිනයක් සැබෑවීමකි.ව්‍යාපෘතිය සාර්ථක වූ පසු ඒ අයට උප්පැන්න සහතික, හැඳුනුම්පත්, අධ්‍යාපනයට ස්ථිර පාසල් හා විවාහ සහතික පවා ලබා දෙන්නට කටයුතු යෙදේ.පොදුවේ මෙවැනි ගම්මානයක් ජීවත්වීමේ ක‍්‍රම හා සියලු පොදු පුරවැසි අයිතිවාසිකම් ලබාදී කොන්වී සිටි තවත් පිරිසකට ඉහළට යන්නට අවස්ථාව සැලසීම පිළිබඳව අපි ඒ කටයුතු මෙහෙයවන සියලු දෙනාට ස්තුතිවන්ත විය යුතුයි.මේ කි‍්‍රයාව තවත් කුලයක් හා තවත් ජාතියක් ගොඩනැංවීමක් පමණක් නොව රටේ සියලු පුරවැසියන්ට සම අයිතිවාසිකම් ලබාදීමේ වැඩපිළිවෙළක මූලික අඩිතාලමක් ලෙස ද අපි දකිමු.නිහාල් පී. අබේසිංහ සේයාරූ - විපුල පී. විජේතුංග</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=as0802242</link>
    <topic>දරුවන් කුඩා කල සිටම සිල්වත් ජීවිතයකට හුරු කළ යුතුයි</topic>
    <author>සාකච්ඡා කෙළේ තනූජා ධර්මපාල</author>
    <content>වන්නකුලාට අගටන්නලාට ඉන්න හිටින්න තැනක්දරුවන් කුඩා කල සිටම සිල්වත් ජීවිතයකට හුරු කළ යුතුයිමොටාගෙදරට 75 යි‘රට ගිය ඇත්තෝ’ගුරු සේවයේ රසකතානෙළුම් විලවත්මන් සමාජයේ දරුවන් ඉතා අඩු වයසින් ම ස්වාධීන වීමට ගන්නා උත්සාහයක් අද වන විට දක්නට ලැබෙනවා. මීට විවිධ හේතු තිබෙන්නට පුළුවන්. බටහිර රටවල දරුවන් ඉතා අඩු වයසින් ම සිය ජීවිත පිළිබඳ ස්වාධීන තීරණ ගැනීමට පෙළඹී සිටින බව පෙනෙන්නට තිබෙනවා.අප සමාජයේ කුඩා දරුවන් පවා දැන් පෙම්වතුන් හෝ පෙම්වතියන් ලෙස හැසිරෙන්නට පටන් අරන්. මා ඔබට කියන්නම් මෑතක දී සිදු වූ අපූරු සිදුවීමක් ගැන. මේ සිද්ධියට සම්බන්ධ වූ දියණිය ගේ වයස අවුරුදු දහතුන යි.ඈ පාසලේ හත්වැනි වසරේ දරුවෙක්. ඈ වැලන්ටයින් දිනයේ දී පෙ‍්‍ර්මවන්තයකුට ලිපියක් ලිව්වා. මුද්දකුත් සොයා ගත්තා. පෙම්වතා ගේ වයස අවුරුදු දාහතරයි. ඉතිං මේ දුව මේ මුද්ද අර පෙම් ලිපියේ දවටලා විසිතුරු විදියට සරසලා පෙම්වතාට දුන්නා.මේ දෙන්නාට ම රක්ෂණ මාර්ගයක් නැහැ. කුඩා ළමයි. හරි ම බොළඳ හැඟීම් සමුදායක් තමයි මේ කි‍්‍රයාත්මක වෙන්නේ. හැබැයි මෙහෙම කාලය ගත වෙද්දි අර දූට අවුරුදු පහළොව විතර වෙද්දි මේ සම්බන්ධයේ ඇති අරුත් සුන් බව ඈට වැටහෙන්නට පටන් ගත්තා.ඈ පෙම්වතාට කරුණු පැහැදිලි කරන්නට වුණා. ‘අපි තවමත් ඉගෙන ගන්න වයසේ. අපි දැන් කළ යුතු අධ්‍යාපන කටයුතු කර ගැනීමයි’ ආදී වශයෙන් ඈ කරුණු ඉදිරිපත් කළා. ඒත් මේ පුතා තීරණය කළා තවදුරටත් තමා ජීවත්වීමෙන් ඵලක් නැතැ යි කියා.මේ විදියට ඔහු තීරණයකට ආවා සියදිවි නසා ගැනීමට. ඒ වෙනකොට ඔහු ගේ වයස දාහතක් විතර ඇති.දැන් ඔහු මේ බාල වයසට වහ බෝතලයකුත් සපයා ගෙන බොන්නයි සූදානම. මේ වෙනකොට ඔහු ගේ අධ්‍යාපනය සම්පූර්ණයෙන් ම කඩාකප්පල් වෙලා ඉවරයි. ඊට මුළුමනින් ම හේතු වුණේ මේ පෙ‍්‍ර්ම සම්බන්ධය යි.ඔහු ඇත්තට ම ජීවිතේ වරද්දා ගත්තා. හැබැයි හොඳ වෙලාවට ජීවිතය හානි කර ගැනීම ඥාතියකු නිසා මඟ හැරුණා. අප අවසාන වශයෙන් ඒ දරුවා පුනරුත්ථාපනය කළා.දැන් වෙලා තියෙන්නේ අවුරුදු දොළහ, දහතුන වෙද්දී තමන්ට පෙම්වතකු හෝ පෙම්වතියක අවශ්‍යයි කියා මතයක් දරුවන් අතරට ගිහිං. මෙය මහ පුදුමාකාර අදහසක්.තමන්ට පෙ‍්‍ර්මවන්තියෙක් නැතිනම් එය අසම්පූර්ණ අංගවිකල ජීවිතයක් ය වැනි ආකල්පයක් මේ කුඩා දරුවන් අතර ප‍්‍රචලිත කරවලා.ඇත්තට ම මේ කාලය තමා මේ දරුවන් යහපත් පුරවැසියන් ලෙස සකස් වීමට සුදුසු කාලය. දැන් අපි බලමු එවන් යහපත් ජීවිතයකට අවශ්‍ය වැදගත් කරුණු ගැන.අධ්‍යාපනය, ඉන්ද්‍රීය දමනය, සිල්වත් බව, සංවර බව, දුරදිග කල්පනා කිරීමේ හැකියාව වැනි වැදගත් කරුණු ජීවිතයක කුඩා අවදියේ දී ම ලැබුණොත් ඒ ජීවිතය උදාර බවට පත් වෙනවා.මේ සියලු අංග වර්ධනය කරගත යුතු කාලය පෙ‍්‍ර්මබන්ධනයකින් වැසී ගිය විට ජීවිතය ම අවුලක්.සිය දරුවන් ගේ ජීවිතවලට ධර්මය ලබා දීමට සෑම මාපියකු ම උත්සුක විය යුතු යි. ඇත්තට ම මේ කාරණාව ගැන දැන් සමාජයේ තැකීමක් නැහැ.දරුවන්ට අධ්‍යාපනය ලබාදීම, භාෂා ඥානය ලබා දීම වැනි කාරණා මෙන් ම නිසි වයස එළැඹි විට ඔවුන්ට රැකියා සපයා දීම, විවාපත් කරදීම වැනි කරුණු කෙරෙහි ම පමණයි මාපියන් ගේ අවධානය යොමු වී තිබෙන්නේ.මේ සියලු කාරණා ගැන වෙහෙසෙන අතර මාපියන් දරුවන් ගේ ජීවිතාභිවෘද්ධියට අදාළ ම කාරණාව අතපසු කර දමනවා. මෙහි භයානක ප‍්‍රතිඵල දැනටමත් අපට පැහැදිලි ව පෙනෙන්නට තිබෙනවා නො වේ ද?මා හොඳට ම දන්නා කාරණාවක් කියන්නම්. දැන් බටහිර රටවල තත්ත්වය මොන වගේ ද කියල බලන්න. ඒ රටවල ධර්මය නැහැ. දරුවන් ගේ ජීවිතවලට ධර්මයේ පිහිටක් ලැබෙන්නට පරිසරයක් නැහැ. ඒ දරුවන් කුඩා වියේ පටන් ම වැඩිහිටියන් මෙන් ජීවිත ගත කිරීමට යොමු වෙලා.කැනඩාවේ සිද්ධියක් මම කියන්නම්. එහි තිබෙනවා අසාර්ථක වූ ජීවිත ගොඩ නැංවීමේ පාසල්. මේවා පුනරුත්ථාපන මධ්‍යස්ථාන වගේ. මේ වගේ පාසල්වල ඉන්නා දරුවන්ගේ වයස අවුරුදු දහ තුන දාහතර වගේ.මෙවැනි දරුවන් තමන් ගේ දරුවන්වත් වඩා ගෙන පංති එනවා. ඒ කියන්නේ පාසලේ හත්වැනි, අටවැනි ශ්‍රේණිවල දරුවන්. මේ රටවල දරුවන් බොහෝ විට වයස අවුරුදු දහතුනින් පමණ නිවෙස්වලින් පිටවුණා ම ඉන්පසු ඒ අයට මාපියන්ගේ බලපෑමක් නැහැ.බොහෝ දරුවන් මේ විදියට සිය නිවෙස්වලින් පිටවුණා ම ආයෙමත් ආපිට යෑමක් නැහැ. මිත‍්‍රයන් ගේ ගෙවල්වල එහෙම නැවතිලා ඉන්නවා. ඒ අයට අවශ්‍ය ජීවිත ගත කරනවා. ගෙදරින් පිටවුණාට පසු මාපියන් යළි ඒ දරුවා පිළිගන්නෙත් නැහැ.මේ වයසේදී මේ දරුවන් තම ජීවිකාව උපයා ගත යුතු යි, නො එසේ නම් රැකියාවක් සොයා ගත යුතුයි. මේ අය ඉගෙන ගන්නා අතරතුර අමතර රැකියාවකුත් කරනවා. මේ වයස වෙද්දි මේ සමහර දරුවන්ට දරුවන් දෙන්නකු ම ලැබිලා.මේ බාල වයසේදී කුලියට කාමරයක් අරගෙන ඒ කුලී මුදලුත් ගෙවාගෙන, පාසල් යන අතරවාරයේ අමතර රැකියාවකුත් කරමින්, දරුවන් දෙදෙනකුත් රක්ෂා කළ යුතු යි.ඇතැම් විට මාපියන් තරයේ අදහාගෙන සිටිනවා වයස අවුරුදු පහළොවෙන් පසු දරුවන් වෙන් ව ජීවත් විය යුතුයි කියා.ඉන්පසු දරුවන් ගැන මාපියන් ගේ වගකීමක් නැහැ. අවුරුදු පහළොවෙන් පසු දරුවා නිදහස්. මාපිය බැඳීම් නැහැ. එවැනි දරුවකුට මේ වයස වන විට පෙම්වතකු හෝ පෙම්වතියක සිටිය යුතුම යි කියා ඒ සමාජය සලකනවා.එහෙම පෙ‍්‍ර්මවන්තයෙක් නැතිනම් මාපියන් දරුවා මනෝ වෛද්‍යවරයකු වෙත රැගෙන යනවා. පෙ‍්‍ර්මවන්තයකු හෝ පෙ‍්‍ර්මවන්තියක නොමැති වීම රෝගයක් කියා යි ඒ සමාජය කල්පනා කරන්නේ.මේ තත්ත්වයට පත් වූ සමාජයක් මොන තරම් භයානක ද? මෙවැනි සමාජයක නායකත්වයට සුදුසු ලක්ෂණ මතුවේ යැයි සිතන්නේ කොහොමද? මේ නිසා අප අවධාරණයෙන් ම වටහා ගත යුතු යමක් තිබෙනවා. එනම් බාල වයසේ සිට ම දරුවන් තුළ සිල්වත් ජීවිතයක් ගත කිරීමේ ඇති වටිනාකම පිළිබඳ අදහස් ස්ථාපිත කළ යුතුයි යන්නයි.ඒ වාගේ ම මේ වයස්වල දරුවන් ආගමික කටයුතුවලට සම්බන්ධ කරවා ගැනීමත් ඉතා වැදගත්. එවැනි දරුවන් හරිම චරිතවත්මනුෂ්‍යයා කිලිටි වන්නේ ම මනුෂ්‍යයාගේ කි‍්‍රයාව නිසා. මනුෂ්‍යයා පිරිසුදු වන්නේත් මනුෂ්‍යයාගේ කි‍්‍රයාව නිසාම යි. කිලිටි කි‍්‍රයා හේතුවෙන් හිරගෙවල ලගිනවා. මේ හේතුවෙන් මුළු ජීවිතයට ම අර්බුද හදා ගන්නවා. කිලිටි දේ හේතුවෙන් ජීවිතයට ම පසුතැවෙන දේ සිදු කර ගන්නවා.අප අප ගේ කි‍්‍රයා පිළිබඳ අවධානයෙන් කිලිටි කි‍්‍රයාවලින් මිදී ගත කරනවා නම්, මේ පසුතැවිල්ල, කනගාටුව අපේ ජීවිතවලට එන්නේ නැහැ. කිලිටි බවින් තොරවීමමයි ජීවිතයක අභිමානය.මේ අභිමානය පිළිබඳ අදහස් කුඩා කල පටන් ම දරුවන් තුළ වර්ධනය කළ යුතු යි. මෙතැන දී තමයි ධර්මයේ වැදගත් බව ඉස්මතු වන්නේ. මේ සඳහා මාපියන්ට හොඳ අවබෝධයක් තිබෙන්නට ඕනෑ.ධර්මය ගැන මුල් ම පැහැදීම තිබීම අවශ්‍ය වන්නේ මාපියන් අතර ය. වැලන්ටයින් දිනයේ දී රෝස මලක් ත්‍යාග පිණිස දීම වැදගත් කොට සලකනවා නම්, මෙන්න මේ ධාර්මික අවබෝධයම යි ඉතා වටිනා රෝස මල විය යුත්තේ.ඒ වාගේ ම මේ දිනයේ දී රෝස මලක් වෙනුවට ධම්මපදය වැනි පොතක් සිය පෙම්වතාට හෝ පෙම්වතියට තෑගි කරන්නට හැකි සමාජයක් අප ඇති කර ගත යුතුයි.යුරෝපීයයන්ට ධර්මය නැති වුණාට අපට පැහැදිලි පදනමක් ඇති දහමක පිහිට තිබෙනවා. මේ කාරණාව අප පැහැදිලි ව වටහා ගත යුතු යි.පෙ‍්‍ර්මවන්තයන් අතර වටිනා දහම් පණිවුඩ හුවමාරු කරගත හැකි නොවේ ද? දහම් පණිවුඩ කී පමණින් කෙනකු මෙය වරදවා වටහා ගත හැකි යි. දහම් පණිවුඩයක් යනු වයස්ගත උපාසකයන් ගේ යමක් යැයි සිතා ගත යුතු නැහැ.අප දැන් හැමවිට ම විශේෂ යමක් කියා සිතන්නේ ම බටහිර ජාතිකයකු ගේ කියමනක් හෝ ප‍්‍රකාශයක් පමණයි. පඩිවදනක් වන්නේත් එවැනි විදේශිකයකු ගේ කියමනක් ම යි.අප පඩිවදන් හැටියට තෝරන්නේ ම විදේශිකයන් ගේ පොත්වලින් උපුටා ගන්නා කුඩා පාඨ නො වේ ද? එතකොට පඩිවරුන් බිහිවන්නේ ම බටහිර ද? පෙරදිගට බැහැ ඒ කියන්නේ පඩිවරුන් බිහිකරන්නට? පඩිවදන් ලියැවී තිබිය යුත්තේ ඉංගී‍්‍රසි බසින් පමණයි ද?මේ අතර අප වටිනා දහම් පාඨයක් ඉදිරිපත් කළහොත් එය වයසක අය ගේ වැඩක් වෙනවා. ඒත් මේ දහම් පාඨ, දහම් පණිවිඩ ආදිය අප භාග්‍යවතුන් වහන්සේ උන්වහන්සේ ගේ අසමසම ප‍්‍රඥාවෙන්, ලෝකාවබෝධයෙන් යුතු ව ඉදිරිපත් කළ ප‍්‍රකාශයි.මෙවැනි ප‍්‍රකාශ ඉදිරිපත් කිරීමට තවත් බුදුවරයකුට ම හැර වෙනත් කිසිවකුට හැකියාවක් නැහැ. මේ ප‍්‍රකාශවලට ම යි ජීවිත සුවපත් කළ හැක්කේ.වැලන්ටයින් දිනය සමරනු කැමැති දූ දරුවන්ට ඉතා වැදගත් ප‍්‍රකාශයක් ධර්මය ඇසුරින් ගෙන හැර දක්වන්නට මා කැමැති යි. දැන් අපට පෙනෙනවා සංසාරගතව ම එන සබඳතා තිබෙනවා ඇතැම් අය අතර. මෙවැනි අය මේ ජීවිතයේදීත් මුණ ගැසෙනවා.පෙ‍්‍ර්මණීය සබඳතා ගොඩනගා ගන්නවා. මෙවැනි එක් උදාහරණයක් තමා මහා කාශ්‍යප මහ රහතන් වහන්සේ ගේ ගිහි ජීවිතයේ දීත් අපට හමුවන්නේ. ඇත්තට ම මේ විදියට දෙදෙනෙක් එක් වන්නේ කලාතුරකින්.මේ දෙදෙනා ම පින්වන්තයන්. එහි අදහස සමානව පින් කළ අය බව යි. මෙවැනි දෙදෙනකු ඇතැම් විට මාපියන් ගේ යෝජනා කිරීමක් අනුව එක්තැන් වෙනවා.දැන් බලන්න මහා කාශ්‍යප මහරහතන්වහන්සේ බොහොම රූප සම්පත්තියෙන් යුතු වූ කෙනෙක්. උන්වහන්සේ ගිහි ජීවිතය ගත කරන විට මාපියන් විවාහයක් පිළිබඳ යෝජනා කරන්නට පටන් ගත්තා.ඒත් මොහු ගේ කැමැත්ත විමුක්තිය සොයා යෑමට යි. දැන් මේ තරුණයා කල්පනා කළා මේ විවාහ යෝජනාවලින් ගැලවී සිටීමට හැකි මඟක්. මෙසේ සිතා මොහු ඉතා ම ලස්සන රුවක් තැනෙව්වා.මේ ආකාරයේ රූපයක් ඇති තරුණියක පමණයි මා විවාහ කර ගන්නේ කියාත් කීවා. ඔහු සිතුවේ මෙවැනි රුවක් ඇති ළඳක් සොයා ගත හැකි නොවන බව යි.ඒත් මේ ආකාර රුව ඇති තරුණියක් සොයා ගැනුණා. ඉතිං ගැලවීමක් නැති තැන විවාහ විය යුතු ම තැන කටයුතු යෙදුණා. මේ දෙදෙනාට එකෙකා හා කතිකා කර ගැනීමටත් මාපියන් ගෙන් ඉඩ ලැබුණා.තිප්ඵලී කුමාරයා තමා එතුමා ගේ ගිහි නම වුණේ. ඉතිං මේ කුමාරයා තමා ගේ මනමාලිය වීමට නියමිත භද්දකච්චානාට මෙසේ කීවා. “විවාහ ජීවිතයකට මගේ කිසිදු කැමැත්තක් නැහැ. මට අවශ්‍ය විමුක්තිය සොයා යෑමට. මා බ‍්‍රහ්මචාරී ව සිටින කෙනෙක්.”එවිට ඒ කුමාරිකාවත් මෙසේ කීවා, “අයියණ්ඩි, මාත් විවාහ දිවියකට කිසිම කැමැත්තක් නැහැ. මාත් බ‍්‍රහ්මචාරී ව දිවි ගෙවන කෙනෙක්.”මෙයින් පසු මේ දෙදෙනා තීරණයකට ආවා. එනම් තමන් විවාහ විය යුතු බවයි. එකෙකා හා විවාහ වීමෙන් බඹසරව ජීවත් වීමට තීන්දු වුණා. දෙදෙනා විවාහ වූ පසු මේ අය සැතපෙන යහන මැදින් මල් මාලයක් තබනවා.එක් අයකු ගේ හෝ සිතක රාගී සිතිවිල්ලක් පහළ වුවහොත් මල් මාලය පරවෙන බවට ශපථ කළා. ඒත් විමුක්තිය සොයා යන තුරු ම ඒ මාලය පරවුණේ නැහැ. බලන්න මෙවැනි උදාර චරිත ඇති අය මේ සමාජයේ හිටියා.මේ සසර ගමනේ දී ඇතැම් අය මේ වගේ පින් පුරවාගෙන එනවා. මෙවැනි පින්වන්තයන් ඇතැම් විට මේ ජීවිතයේ දී එක්වන්නටත් පුළුවන්.බුද්ධ කාලයේ විසූ නකුල මාතා නකුල පීතා දෙදෙනා බුදුරජාණන් වහන්සේ හමුවට විත් සැළකර සිටියා ඒ දෙදෙනා යළි සංසාරයේ මුණ ගැසීමට කැමති බව. එවිට බුදුරජාණන් වහන්සේ මෙසේ පැවසුවා.හොඳයි එසේ නම් ඔබ දෙදෙනා සමාන ශීල, ත්‍යාග, සද්ධා, ප‍්‍රඥා ඇති කර ගත හොත් මේ අදිටන සපුරන්නට ඔබට හැකියාව ලැබේවි. මේ විදියට මේ ගුණයන්ගෙන් සමාන අය සමාජයේ සිටින්නට පුළුවන්.ඒ සමානත්වය හේතුවෙන් ම ඔවුනොවුන් කෙරෙහි සෙනෙහෙවන්ත වන්නටත් පුළුවන්. මෙය ඇත්ත වශයෙන්ම වාසනාවන්ත බැඳීමක්. මෙවැනි අයට ලෞකික ජීවිතයත් සාර්ථක කරගෙන කුසල් වර්ධනය කර ගැනීමේ හැකියාව ලැබෙනවා.ඒත් සමහර පෙ‍්‍ර්ම සබඳතා ඇති වන්නේ විඳවීමට ම යි. මෙවැනි අය සම්බන්ධ වූ දා පටන් ම නොගැලපීම්, ගැටලු මතු වෙනවා. ඒත් මේ සියලු ගැටලු අතර පවා මේ දෙදෙනා වෙන් වන්නේත් නැහැ. පීඩාවට පත් වෙමින් ඒත් වෙන් නොවී ජීවත් වෙනවා. මේ විඳවීම සිදු වන්නේ පෙර පවක් නිස යි.ඇත්තට ම තමන් සංසාරේ ගත කළ ජීවිත අනුව රැස් කර ගත් දේ මේ ජීවිතයට ඒ ඒ ආකාරයට බලපෑම් ඇති කරවනවා. මෙවැනි දේට බිය වූ විට යි විවාහයට පෙර පොරොන්දම් බලන්නේ.ඒත් පොරොන්දමට බැහැ විවාහ ජීවිතයක් සාර්ථක කර දීමට. ඒත් ධර්මයට හැකියි එය කිරීමට. කිසියම් දෙදෙනකු සමාන ශීල, සමාධි, ප‍්‍රඥාවලින් යුතු වීමෙන් මයි මෙය සිදු කළ හැක්කේ.දරුවන් නිසා, වෙනත් සමාජ බැඳීම් නිසා කිසියම් විවාහයකින් පසු නොගැලපීම් ඇතත් අභ්‍යන්තර විඳවීම් මැද ජීවත් වන පුද්ගලයන් බොහෝ සිටිනවා. ඒත් මේ සියලු අයට පිළිසරණ ධර්මය ම යි.විවාහ ජීවිතයේදී සැප උදාකර ගැනීමට නම් ජරාවට පත් වන තුරු ම ශීලයෙන් යුතු ව, බුදුරජාණන් වහන්සේ පිළිබඳ සිත පහදවාගෙන සිටීමෙන්, ප‍්‍රඥාව උපදවාගෙන සිටීමෙන්, පව් නොකර සිටීමෙන් එය උදාකර ගත හැකි බව බුද්ධ දේශනාවයි.සිල්වත් බව බිඳුණු පසු ඒ විවාහ ජීවිතය තුළ බලපැවැත්වෙන්නේ සැකය ම යි. මින්පසු කිසිදු සහනදායි සබඳතාවක් මේ දෙදෙනා අතර ඇති වන්නේ නැහැ.මේ නිසා මේ සියලු කරුණු පිළිබඳ ව ඉතා හොඳ අවධානයකින් යුතු ව අප පසු විය යුතු යි.ලබන සතියේඔබ කාන්තා විමුක්තිය සොයනවාද?සාකච්ඡා කෙළේ තනූජා ධර්මපාල</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=as0802243</link>
    <topic>‘රට ගිය ඇත්තෝ’</topic>
    <author>සමන් චන්ද්‍රනාත් වීරසිංහ</author>
    <content>වන්නකුලාට අගටන්නලාට ඉන්න හිටින්න තැනක්දරුවන් කුඩා කල සිටම සිල්වත් ජීවිතයකට හුරු කළ යුතුයිමොටාගෙදරට 75 යි‘රට ගිය ඇත්තෝ’ගුරු සේවයේ රසකතානෙළුම් විලනොයෙකුත් දෙනා නොයෙකුත් හේතු නිසා පිට රට යති. සමහරුන් යන්නේ ලෙඩට දුකට ප‍්‍රතිකාර ගන්නට ය. සමහරුන් ගේ ගමන වැඩිදුර අධ්‍යාපනය ලැබීමට නැතහොත් විභාගවලට පෙනී සිටීම සඳහා ය; උපාධි ලබා ගැනීම සඳහා ය.නැති බැරිකම් නිසා බඩ රස්සාවක් හොයාගෙන අනුන් ගේ රටවල ගෙදරදොරේ බැල මෙහෙවරට යෑම දුක හිතෙන කතාවකි. වාලුකා කතරේ ඩා දිය හෙළන ඒ කට්ටියෙන් වැඩි දෙනා කාන්තාවෝ ය.ලාබෙට ලැබෙන ශ‍්‍රමය එහි සේවා යෝජකයන්ට ‘මාර චාන්ස්’ එකක් ය. එහෙත් ඒ කතුන් මේ රටට ගෙනෙන විදේශ විනිමයට ලැබිය යුතු ප‍්‍රසාදයට වඩා උරුම වී ඇත්තේ අඛණ්ඩ සංස්කෘතික කුලක්‍ෂණයක් වූ අවලාදයයි.ඒක එහෙම වන අතරේ යුරෝපා රටවල නම් හොඳ වැටුප් සහිතව රැකියා තිබේ. හැබැයි ඉතින් ප‍්‍රශ්නයක් ව පවතින්නේ විදේශ රැකියා සඳහා ඉල්ලුමට සරිලන සුදුසුකම් යෝග්‍යතා ප‍්‍රදානය කිරීමට තරම් ශක්තියක් ලොකු පරිමාවකින් මේ රටේ නො තිබීමයි.ඒකත් එහෙම වෙච්චාවෙයි කියමුකො. ව්‍යාපාර නැත්නම් බිස්නස්වලට රට යන ඇත්තන් වගේ ම එහේ ම ඉඳන් බිස්නස් කරන අපේ ඇත්තෝ ද වෙති. සමහර විට මේ බිස්නස් මානව හිමිකම් නැත්නම් දේශපාලන සරණාගත ශීර්ෂ පාඨ මත සිදු වන්නකි.එකල් හි ඕනෑ කරන ලියකියැවිලි සෑදෙන්නේ අපූරු විදියට ය. එක්තරා කාලයක වර්ධනය හා මර්දනය යන දෙකරුණ නිසා ම පැවැතුණ රුධිර භීෂණය පාදක කැර ගෙන එක්තරා කෙනකු පිළිස්සෙන සිරුරු, වධහිංසා ආදියේ පින්තූරු හා මුද්‍රිත වාර්තා අප හරහා ලබා ගැනීමට වෙහෙසක් දැරුවා මතක ය.ඒ ඔවුන් ගේ ඥාතියකු අර එඩ්වින් ආරියදාස සූරීන් කියන්නාක් මෙන් ඉසුරුමත් දේශයට යැවීම සඳහා ය. ඒවා අපට අරහං බැවින් ඉල්ලා සිටි අය ළඟ ම කැත වැඩේ නැවතුණේ ය.කොහොම වුණත් මේ රට යන ඇත්තන් බොහෝ දෙනකු ආපසු එන්නට ඒ උනන්දුව දක්වන බවක් පෙනෙන්නට නැත. මවුබිමේ ජනතාව ගේ පනම් හතරෙන් නිදහස් අධ්‍යාපනයෙන් සරසවි දොරට තට්ටු කැර වෙනත් රට රාජ්ජයක යස ඉසුරු සොයා පියාඹා නැත්නම් නැව් නැඟලා ගිහින් නතර වන එක නීත්‍යනුකූල ද නැත් ද යන්න කෙසේ වෙතත් කොයි තරම් දුරට සදාචාරවත් ද යන්න ඒ ඇත්තන් ම කල්පනා කළ යුත්තකි.ඒ වාගේ ම පිටරට උන්නත්, හොඳට හරිහම්බ කැර ගත්තත් උපන් රටේ මිනිසුන්ට, ආදරේ ඇති රට ගිය ඇත්තෝ ද වෙති. විශේෂයෙන් රටේ ඔය සුනාමියක් ජල ගැල්මක් ඉඩෝරයක් වාගේ වින්නැහියක් වුණාම එහේ ඉඳන් පිහිට සදන රට ගිය ඇත්තෝ මිනිසත්කමේ උසස් ගුණාංගවලට හිමිකම් කියන්නෝ ය.විපතක් කරදරයක් නූණත් තමන් ගේ ගමේ රටේ පාසල්වලට, සමිතිවලට පන්සලට පල්ලියට ඇප උපකාර කරන එවන රට ගිය ඇත්තන්ට ද ස්තුතියක් හිමි වෙයි. සමහර විට මේ ඇප උපකාරවල යටි අරමුණු තියෙනවා වන්නටත් පුළුවන් නමුත් අර රට ගිය ඇත්තන් නොව පිටරට ම ඇත්තන් විතරක් නො ව සමහර පිට රටවල් ම එන්. ජී. ඕ. ලේබලයෙන් ආදරයට මුවා වී කරන අනාදරය තරම් ඒ උදවු බරපතළ නැත.එහෙව් එන්. ජී. ඕ. ශිල්පීන්ට ඉඩකඩ සැලැසී ඇත්තේ රට ගිය අපේ ඇත්තන් ගේ ආධාර ඇප උපකාර විධිමත් හෝ සංවිධානාත්මක ස්වරූපයක් නො ගැනීම නිසා ය.මේ අසංවිධිත භාවයට හොඳ ප‍්‍රතිකර්මයක් විය හැකි යෝජනාවක් ඉකුත් දා ‘දිනමිණ’ පුවතකින් දැක ගන්නට ලැබිණ. යෝජනාව ඉදිරිපත් කැර තිබුණේ විදේශයක ශ‍්‍රී ලාංකිකයන් ගෙන් සමන්විත සංවිධානයකිනි.රට ත‍්‍රස්තවාදී ග‍්‍රහණයෙන් බේරා ගෙන ජනතාවට සෞභාග්‍ය සම්පන්න අනාගතයක් උදා කර දීම සඳහා මහින්ද රාජපක්ෂ ජනාධිපතිතුමා ගේ කි‍්‍රයාන්විතයට සහාය වීමට අවස්ථාවක් උදා කැර දෙන ලෙස ඉල්ලා “රට ගිය ඇත්තෝ” නම් වූ එකී සංවිධානය ජනාධිපතිතුමාට සංදේශයක් බාර දී තිබේ.‘රට ගිය ඇත්තෝ’ නිර්මාතෘ සුජිත් පෙරේරා විසින් මේ සංදේශය බාර දෙන ලද අතර ස්වකීය ශ‍්‍රම දායකත්වයෙන් උපයා ගත් ධනය පරිත්‍යාග කිරීමට අරමුදලක් පිහිටුවන ලෙස මේ සංදේශය මඟින් ඉල්ලා ඇත.විදේශගත ශ‍්‍රී ලාංකිකයන්ට ඡන්ද අයිතිය ලබා දීම, ත‍්‍රස්ත විරෝධී අරමුදලක් පිහිටුවීම ළමා අධ්‍යාපනය නැංවීම ආදිය ඔවුන් ගේ වැඩපිළිවෙළට අයත් ය.මේ රටේ පවතින්නේ කවර ආණ්ඩුවක් වුව ද රට ගිය ඇත්තන් ගේ මේ යෝජනාව අනාගතය උදෙසා දේශපාලන මතවාදයෙන් බැහැර ව අතිශය උචිත වූවක් බව හැඟේ.එහි දී විදේශ ගත අපේ ඇත්තන්ට ඡන්ද බලය දීම, ඒ ඒ රටවල රටවැසි භාවය ලබා ඇත්නම් කොයි තරම් ප‍්‍රායෝගික ද යන්න විමසා බැලිය යුතු නමුත් එන්. ජී. ඕ. දාහකට වඩා රාජ්‍ය අනුග‍්‍රහයෙන් ම මෙබඳු සංවිධානයක් ව්‍යවස්ථාපිත කිරීම නම් නො මැනවි නො වේ.සමන් චන්ද්‍රනාත් වීරසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=as0802244</link>
    <topic> ගුරු සේවයේ රසකතා</topic>
    <author>විශ‍්‍රාමලත් ආචාර්ය ඩී. එන්. දිසානායක කොස්වත්ත - බිංගිරිය</author>
    <content>වන්නකුලාට අගටන්නලාට ඉන්න හිටින්න තැනක්දරුවන් කුඩා කල සිටම සිල්වත් ජීවිතයකට හුරු කළ යුතුයිමොටාගෙදරට 75 යි‘රට ගිය ඇත්තෝ’ගුරු සේවයේ රසකතානෙළුම් විලවයඹ පළාතේ බිංගිරිය ජාතික පාසල එදා මහා විද්‍යාලයකි. එක්දහස් නවසිය හැත්තෑ දෙකේ වර්ෂයේ සිට එක් දහස් නවසිය අනූ අට දක්වා පුරා වසර විසිහයක්ම බිංගිරිය ජාතික පාසලේ ‘ලෝහ වැඩ, විදුලි පෑස්සුම් ශිල්ප’ ගුරුතුමා ලෙස විශ‍්‍රාම යන තෙක්ම සේවය කළ දිසානායක ගුරුතුමා පාසල් වේලාව තුළ මෙන්ම සවස් භාගයේදී ද තම සිසුනට කාර්මික ශිල්ප දැනුම ලබාදී වයඹ පළාතේ හා විදෙස් රටවලටද කාර්මික ශිල්පීන් දහස් සංඛ්‍යාත පිරිසක් කාර්මික ක්ෂේත‍්‍රයේ විවිධ රැකියාවනට යොමු කිරීමට සමත් වූ ගුරුවරයෙක් විය.එදා පාසලේ සිසුන් අතර ඉතාමත් ජනපි‍්‍රය විෂයයක් වූ මෙම ලෝහ වැඩ කාර්මික විෂයයට සිසුන් බලවත් ආශාවක් දැක්වූ අතර උසස් පෙළ හැදෑරීමට වරම් නොලබන බොහෝ සිසුන් මෙම ලෝහ වැඩ, පෑස්සුම් ශිල්ප කාර්මික විෂයයට නැඹුරු වූයේ එය රැකියාවකට ක්ෂණික විසඳුමක් වූ බැවිනි.දිසානායක ගුරුතුමා සිසුනට කාර්මික දැනුම ලබා දෙන මෙම කාර්මික ඒකකය තුළ සිසුන්ගේ ප‍්‍රායෝගික කි‍්‍රයාකාරකම්වලදී ආවුද, උපකරණ, යන්ත‍්‍ර සූත‍්‍රවලින් නැගෙන හඬ නිසා නිතරම මහා ශබ්ද නැගෙන ස්ථානයක් බවටද පත්වී තිබිණ.දිනක් අධ්‍යාපන දෙපාර්තමේන්තුවේ උසස්ම නිලධාරියකු මෙම පාසලට පැමිණියේ ප‍්‍රදේශයේ විදුහල්පතිවරුන් දැනුවත් කිරීමේ වැඩමුළුවකටය. වැඩමුළුව පැවැත්වීම සඳහා නිලධාරියා විදුහල්පතිවරුන් සමග ගියේ දිසානායක ගුරුතුමාගේ කාර්මික ඒකකය අසලම පිහිටි කෘෂිකර්ම පංති කාමරයටය.රැස්වීම ආරම්භ වී ගතවූයේ ස්වල්ප වේලාවකි. ලෝහ වැඩ කාර්මික ඒකකයෙන් නිකුත් වූ හඬ නොරිස්සූ නිලධාරියා එය ඉවසා දරාගත නොහැකිව විදුහල්පතිවරයකු අත දිසානායක ගුරුතුමාට දන්වා යැවූයේ වහාම ඉගැන්වීමේ කටයුතු නතර කරන ලෙසය.තම පන්තියේ වැඩ නවත්වන ලෙස නිලධාරියා දුන් නියෝගයෙන් කෝප වූ දිසානායක ගුරුතුමා ‘ගුරුවරුන්ට උගන්වන ලෙසටම” නියෝග නිකුත් කරන අධ්‍යාපන බලධාරින් මෙලෙස උගන්වන ගුරුවරුනට ඉගැන්වීම් නතර කරන ලෙසට නියෝග දීම මොළේ විකාරයෙන් දෙන නියෝග දැයි ප‍්‍රශ්න කළ දිසානායක ගුරුතුමා අල්මාරිවල ඇති උපකරණ සියල්ලම සිසුන් අතර දී පුළුවන් තරම්හයියෙන් දඬු අඬු හා කිණිහිරිවලට ඒවායින් තදින් තඩිබාන ලෙස අණ දුන්නේ මෙවැනි නිලධාරින්ගේ නොපනත් අණවලට එරෙහිව කි‍්‍රයාත්මක වෙමිනි.මේ මහා කලබැගෑනිය නිසා විදුහල්පති රැස්වීම ද අතරමග නවතා දැමූ නිලධාරියා ඒ සඳහා පාසලේ වෙනත් පන්ති කාමරයක් සොයා ගියේ “වැඩ කරන ගුරුවරුනට තමා දුන් නියෝගය සුදුසු නැති බැව්” විදුහල්පතිවරුන් සමග පවසමිනි.විශ‍්‍රාමලත් ආචාර්ය ඩී. එන්. දිසානායක කොස්වත්ත - බිංගිරිය</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=as0802246</link>
    <topic>නෙළුම් විල</topic>
    <author>නෙළුම් විල, සිළුමිණ, ලේක්හවුස්, කොළඹ</author>
    <content>වන්නකුලාට අගටන්නලාට ඉන්න හිටින්න තැනක්දරුවන් කුඩා කල සිටම සිල්වත් ජීවිතයකට හුරු කළ යුතුයිමොටාගෙදරට 75 යි‘රට ගිය ඇත්තෝ’ගුරු සේවයේ රසකතානෙළුම් විලතුන් මාසයේ පිංකමට නියමිත දිනය උදා විය. එය සතියේ දිනයකි. රාති‍්‍ර 7.30 – 8.30 අතර කාලය ධර්ම දේශනය සඳහා වෙන් විය. බණ ඇසීමට පැමිණෙන ලෙස අසල්වාසීනට ද ඇරියුම් කරන ලදි.ඒ අනුව එදින සවස හය පසුවන විට යම් යම් තෑගි රැගත් පිරිස් බණ ගෙදරට පැමිණියහ. පැමිණි සියලු දෙන ම ළමයි සහ කාන්තාවෝ ය. අවස්ථාවට උචිත පරිදි ඔවුනට සංග‍්‍රහ කරන ලදි.මඳ වේලාවකින් පැමිණි අමුත්තෝ වරින්වර පිටවී යෑමට අවසර පැතූහ.’ඇයි අනේ බණ අහන්න ඉන්නෙ නැද්ද?’’අනේ බෑ අක්කෙ. පොඩි එකාට සනීප මදි. නෑවිත් බැරි නිසා ගොඩවෙලා යන්න ආවෙ.’’තරහ වෙන්න එපා කෙල්ලෙ. දැන් අරයා එන වෙලාව. දන්නවනේ අපේ මනුස්සයාගෙ හැටි.’’මං මේ වැඩ ඇරිලා එන ගමන්, පොඩිඋන්ට මුකුත් රත්කරලා දෙන්නත් එපායැ.’මෙලෙස නොයෙකුත් හේතු දැක්වූ අසල්වාසීහු බණ ඇසීමට නොසිට පිටවී ගියහ.’බණ ගෙදරකට එනකොට අත පය වන වනා නොඑන එක හැබෑව. ආවානං බණ ටිකක් අහල යන එකනේ සිරිත. හරියට අපි මේ තෑගි ගන්න බලං ඉන්නව වගේ හැමෝ ම මොනවා හරි දීල යනවා.’ ගෘහිණිය අමනාපයෙන් පැවසුවා ය.නියමිත වේලාවට හාමුදුරුවෝ බණට වැඩියහ. බණ ඇසීමට සිටියේ පවුලේ හත් අට දෙනකු පමණි. නිවසින් පිටත මිදුලේ පිරිමි දෙතුන් දෙනෙක් දේශපාලන කසුකුසුවක පැටලී සිටියහ.’මහත්තයා මං මේ පන්සලට වැඩියේ ගිය සතියේ. මෙහෙ නැවතිලා අධ්‍යාපන කටයුතු කර ගන්නවා. නායක හාමුදුරුවන්ගේ කීම පිළිඅරන් ගමේ බණකට වැඩිය පළමුවතාව. මේ ගෙදර අය අවට උදවිය සමග වැඩි ඇසුරක් නෑ වගේ නේද?’ යළි පංසලට වඩින හාමුදුරුවෝ තුන් රෝද රථ රියදුරුගෙන් විමසූහ.’එහෙම දෙයක් නෙමේ අපේ හාමුදුරුවනේ. ඔය කවුරුත් වාගෙ බණ ගෙදරට ආවා. ඒත් බණ අහන්න හිටියෙ නෑ තමයි. ඒකට හේතුව තමයි රූපවාහිනිය. ගෑනු උදවිය ටෙලි නාට්‍යවලට වහ වැටිලා. වැඩියෙන් බණ අහන්නෙ ගෑනු උදවියනේ. සවස හයට විතර බණ පටන්ගත්තා නම් උතුරන්න කට්ටිය ඉදීවි.’’හරි හරි මට තේරුණා. ධර්ම දේශනාවකට මහ සෙනඟක් අවශ්‍ය නෑ. බණ අහන්න එක්කෙනෙකු හිටියත් අපට ඇති. බුදුහාමුදුරුවොත් මුල්ම දේශනාව කළේ පස්නමකටනේ. ඇරත් ඉතින් සිය දහසක් හිටියත් සිත වෙනතැනක නම් බණ අහලා පලක් නෑනේ.’’එහෙමයි අපෙ හාමුදුරුවනේ. බණ ඉතින් දවස පුරාම ඇහෙනවානෙ. ටෙලි නාට්‍ය වෙලාවට ම බලන්න ඕනැනෙ. තව කල් යනකොට මේ වගේ තැන්වල බණ කියන වෙලාව වෙනස්වේවි නේද?’හාමුදුරුවෝ සිනාසී රථයෙන් බැස පන්සල තුළට වැඩියහ.කැලණියේ නුවර පාරේ යූ.ඒ. ආතර් මහතා විසින් යොමු කරන ලද ලිපියක් ඇසුරිනි.ක ලාපීය මට්ටමින් ‘පාසල් සුපරීක්‍ෂණය’ සඳහා කිඹුල්ගොඩ මහා විද්‍යාලයට යාමට නියමිත විය.ගම්පහ බලා යන බසයකින් මිරිස්වත්ත හන්දිය දක්වා ගොස්, එතැන් සිට නැවතත් වතුරුගම බලා යන බසයකින් ඉහත විද්‍යාලයයට ගියෙමි.ඒ පාසලට මා ගිය ප‍්‍රථම අවස්ථාව මෙය වූ බැවින් මහා විද්‍යාලයයක් පිළිබඳ ව සිතේ දළ සටහනක් ඇඳගෙන සිටියෙමි. විදුහලට ඇතුළුවන විටම ජරාවාස වෙමින් තිබෙන පාසල් නාම පුවරුව දුටුවෙමි. මඳ දුරක් ඇතුළට ගමන් ගනිද්දී ගොඩනැගිලි කිහිපයකින් සමන්විත කිසිදු ශබ්දයක් නොනැඟෙන විදුහල් භූමිය දුටුවෙමි.මෙය මට මහත් පුදුමයකි. මහා විද්‍යාලයයක් වුවත් පාසල් සිසුන් ගේ ඝෝෂාකාරි හඬක් නෑසිණ. ඉතා හොඳින් ඉගෙනුම් කටයුතු සිදුවන විදුහලක් විය යුතු යැයි මම සිතුවෙමි. සුපරීක්‍ෂණ කටයුතු සඳහා පැමිණ සිටි ගුරු උපදේශක මහත්මියක ගේ මග පෙන්වීමෙන් විදුහල්පති කාර්යාලයට ගියෙමි. අප කණ්ඩායමේ කිහිප දෙනෙක් එහි වූහ.”කෝ විදුහල්පතිතුමා?” මම විමසීමි.”අපේ විදුහල්පතිනිය විශ‍්‍රාම ගිහින්. මම තමයි වැඩ බලන්නේ” එක් ගුරු මහත්මියක් පැවසුවා ය. ඇය විදුහලේ විද්‍යාව උගන්වන උප ගුරුවරියකි.”මේ පරිසරය හරිම නිස්කලංකයි. ළමයින්ගෙත් සද්ද බද්දයක් නැහැ. හරි හොඳයි. පාසලේ ළමයි කී දෙනෙක් විතර ඉන්නවා ද?” මම ඇය ගෙන් ඇසුවෙමි.”ළමයි සේරම හැට හතරයි” ඇය කීවා ය. මම විස්මයට පත් වීමි.මා සොයාගත් කරුණු අනුව මේ විදුහලේ 6 වන ශ්‍රේණියේ සිට 11 වන ශ්‍රේණිය දක්වා පන්ති පැවැත්වේ. 6 වන ශ්‍රේණියේ සිටින්නේ එක් සිසුවෙකි. අනෙක් ශ්‍රේණිවල ද සිසුන් සීමිත ය.මීට වසර කිහිපයකට පෙර දහසකට වඩා වැඩි සිසුන් සංඛ්‍යාවක් ඉගෙනුම ලබා ඇති මේ පාසලට ගිය කල! සිසුන් 64 දෙනකුට ඉගැන්වීමට ගුරු මහතෙක් සහ ගුරු මහත්මීහු නව දෙනෙක් සිටිති.පන්ති කාමර බොහොමයක් හිස් ය. සිසුන් සිටින පන්ති වලද හිස් පුටු, මේස ප‍්‍රමාණය වැඩි ය. ගුරුවරු පන්තියේ හිඳගෙන සිටිති. සිසුහු නිහඬ ව තම තමන් ගේ කාර්යයන්හි යෙදී සිටිති. විදුහල්පති කාර්යාලයේ මේසයක් මත නව විෂය නිර්දේශවලට අදාළ පෙළ පොත් රාශියකි. ඒවා බෙදාදීම සඳහා ප‍්‍රමාණවත් දරුවන් පාසලේ නැත.පාසල පිහිටා ඇති ප‍්‍රදේශය ඉතා සන්සුන් ය. ගස් කොළන්වලින් පරිසරය පිරී ඇත. ශ‍්‍රම දානයකින් අලංකාර කර ගත හැකි වුවත් ඒ පිළිබඳ ව සැලකිලිමත් වී නැත. වැසී යන පාසලක් බවට පත්වී ඇත.ඊට ශක්තිමත් නායකත්වයක් දිය හැකි විදුහල්පතිවරයකු පත්කර, දිනෙන් දින ගිළිහෙන සිසුන්නැවත ගෙන්වාගෙන යහපත් පුරවැසියන් බවට ඔවුන් පත් කිරීමට අදාළ බලධාරීන් පියවර නොගන්නේ මන්දැයි නොදනිමි. විදුහල දියුණුවෙන් දියුණුවට පත්වේවා! යි මම පතමි.කැලණියේ, ධර්මාලෝක මාවතේ නයනා දීප්ති ගුණරත්න මෙනෙවිය විසින් යොමු කරන ලද ලිපියකි.ආ නේ, චදීගෙ නංගිට ආයෙමත් අර දිෂ්ටිය ඇවිල්ලා...”මා රාජකාරි නිම වී පැමිණ ගෙට ගොඩවන විට ම බිරිය කීවා ය. චදී යනු ඇය ගේ මිතුරියකි.නිවසේ සිටින්නේ චදී සහ ඇගේ නැගණියත් මවත් පියාත් පමණි. චදී ගේ නැගණිය වරින් වර මානසික වියවුලකට පත් ව හැසිරෙන බව මීට කලින් ද බිරිය මට පවසා තිබිණ.”හෙට ලොකු තොවිලයක් ලු. අපි අද රෑට ගිහිං උදව්වෙමු... ලොකු පිනක් නේ.”රාති‍්‍ර ආහාරයෙන් පසු අපි චදී ගේ නිවස පිහිටි පාළු මාවත ඔස්සේ පියවර මැන්නෙමු. අන්තිම බලු නකුටා ද නින්දට ගොසිනි. දුර්වර්ණ වූ උස බිත්තිවලින් වට වූ නිවස තුළ කෑලි කැපිය හැකි අඳුරක් පැවතිණ.ඒ ඔවුන් ගේ දෙවැනි කුලී නිවස යි. විදුලි, ආලෝකය නොමැති නිවස තුළ කුප්පි ලාම්පුවක් දැල්වෙමින් පැවතිණ. පිරිසක් කොහෙන්දෝ විදුලිය ගැනීමට උත්සාහ දරමින් සිටියහ. චදීත්, මවත් අප පිළිගත් අතර පියා කපු මහතා සොයා ගොස් තිබිණ.රෝගී දැරිය ලණු ඇඳ මත වැතිරී සිටියා ය. ලොකු තඹ සුරයක් ඇය ගේ ගෙළ එල්ලා වැටිණ. කේඬෑරි කළු පැහැති සිරුරුවලින් ද ගිලී ගිය නෙත් සඟලින් ද යුත් මවත් දුවත් ඔවුන්ට වී ඇති භූත දෝෂය ගැන අපට පුන පුනා කරුණු කීහ.”මහ රෑ ඇවිත් කවුදෝ බෙල්ල මිරිකන්න හදනවලු. රෑට එළියට බැස්සම කවුද පස්සෙන් එනව වගේ අඩි සද්ද ඇහෙනවලු. මටත් ඒ වගේ දැනිල තියෙනව...””කළුවරේ ලොකු ඇස් දෙකක් එයා දිහා බලාගෙන ඉන්නවලු. කපු මහත්තයා නම් කියන්නෙ මේ ගෙදර මළ කෙනෙකු ගේ දිෂ්ටියක් වෙන්න ඇති කියල. අපේ මුළු සේසත ම දරුව ගොඩගන්න ගියා...”චදී ගේ මව කඳුළු සැලුවා ය. මම ඇවිදගෙන ගොස් පෑළ දොර අසලට පැමිණියෙමි. කිසිවකුට නිවස තුළට රිංගා සිටීමට වුව ද වෙනත් කවුළුවක් නොමැති බව මට වැටහිණි.”එහෙනම් කවුද මේ විනය කටින්නේ?”එක් වර ම කුප්පි ලාම්පුවේ දැල්ල වැඩි වී අඩු වී ගියේ ය. අඳුර කපාගෙන රිදී වන් නෙත් සඟලක් මගේ දෑසට පෙනී නොපෙනී ගියා සේ දැනිණ. මම ජීවිතයේ එතරම් බිය වූ දිනක් සිතා ගැනීමටවත් බැරි තරම්ය.”මට පානක් දෙන්න.”මම බිරියට කෑගෑවෙමි. ඇය ද කලබල වී ඇය අත තිබූ පහන දිගු කළාය. එහි අඳුරු මුල්ලක වූයේ රිදීවන් විශාල නෙත් සඟලකින් යුත් අමුතු විදියේ පරණ පන්නයේ බෝනික්කෙකි. පහන් ආලෝකය හැරෙන විලස බෝනික්කා ගේ ඉරියව් වෙනස් වෙයි.”මේ බෝනික්කා ඔයාලගෙද?””නැහැ. මේක කලින් කුලියට හිටි අය දාල ගිය එකක්. අපේ දරුවන් ආස නිසා අපි විසි කළේ නැහැ” මව කීවා ය.මම බෝනික්කා රැගෙන රෝගී දැරිය ළඟට ගියෙමි.”ඔයාගෙ මේ බෝනික්කා මං ගන්න ද?”දැරිය බෝනික්කා දෙසත් මා දෙසත් නෙත් ලොකු කර බලා හිස වැනුවා ය. මම බෝනික්කා රැගෙන එළිමහනට ගොස් ඈත අඳුරු අගාධයට විසි කළෙමි.පසු දා තොවිලය ගජරාමයට කළ බව අපට දැනගන්නට ලැබිණ. කලකට පසු චදී හමු වූ විට ඇගෙන් තොරතුරු විමසීමු.”මේ පාර නම් තොවිලෙ ගුණ තියෙනවා. ඔයාලා එදා ඇවිත් උදව් කළාට අම්ම තාම පින් දෙනවා. නංගිත් හුඟක් කාලෙකට පස්සෙ ආයෙත් ඉස්කෝලෙ යනවා.”මම බිරිය දෙස බැලීමි. ඇය චදී ගේ තොරතුරු මවිතයෙන් මෙන් අසා සිටී. මගේ මුවින් සැනසිලිදායක හුස්මක් පිටවූයේ අසරණ යුවතියක් දුකින් මුදවා ගැනීමට යම්තමින් හෝ සම්මාදම් වූවා ය යන සිතුවිල්ලෙනි.පුෂ්පනාත් ජයසිරි මල්ලිකාරච්චි මහතා විසින් යොමු කරන ලද ලිපියකි.කු ළුඳුල් දරුවා බිහි කරනු පිණිස මා රෝහල්ගත කැරිණි.මවක වීමේ සියුම් සතුටිනුත්, කුළුඳුල් දරුවා දැක ගැනීමේ නො ඉවසිල්ලෙනුත් සිත පිරී තිබිණි. ඊට මුසු වී බියක් ද පැවතියේ ය.මා ප‍්‍රසූතිකාගාරයට යැවිණි.එහි ඇතුළු වන විට ම මට ඇසුණේ දරුවන් බිහි කරන මවුවරුන් නගන වේදනා බර කෑගැසීම් ය. ඉන් මසිත කීරි ගැසිණ.ඒ වන විටත් මට විළි රුදාව පහළ වී නොතිබුණෙන් ‘සින්ටෝ’ දෙන්නැයි වෛද්‍යවරයා නියෝග කරනු ඇසිණ. ඉන් පසු මට ටිකින් ටික වේදනා දැනෙන්නට වූයේ ය.මම ඒ වේදනාව විඳ ගතිමි.දරුවා බිහි කිරීම මට එතරම් පහසු දෙයක් නොවී ය.’අම්මෙ, ඔයාට පුළුවන්! ඔයා බය වෙන්න එපා’මට ඒ වචන ඇසුණේ සිහිනයෙන් මෙනි.’අම්මෙ, ඔයාට පුළුවන්. ඔයා බය වෙන්න එපා!’’අම්මා’ යනුවෙන් මා අමතා මට එඩිය දෙන ලද වදන් පෙළ ඒ මොහොතේ ම මට අමාවක් ම විය.’අම්මෙ, ඔයාට පුළුවන්! හිතට හයිය ගන්න! ඔයාට පුළුවන්! බය වෙන්න එපා! අපි ඉන්නව! ඔයාට පුළුවන්!’මා තනි වී නැත. ඒ හඬ මට ශක්තිය දෙයි. මම වෙර ගතිමි.දරුවා බිහි විය. ලෝකයක් ලැබුණා සේ විය. වේදනාව යටකර ගෙන දරුවා ලැබීමේ සතුට සිරුර සිසාරා දිව ගියේ ය.එහෙත් මා සිරුර නොනවත්වා ම ගැහෙන්නට වූයේ ඇයි?ඒ අමා වදන් පෙළ යළි මට ඇසෙන්නට විය.’ඇයි අම්මේ මේ ගැහෙන්නෙ? දැන් ඔක්කොම හරිනේ!’ මේ ඉන්නෙ ඔයාට ලස්සන සුදු පුතෙක්! දැන් ඔක්කොම හරි! බය වෙන්න එපා!’ඒ කරුණාබර වදන් මගේ් ගැස්ම මෙල්ල කළා සේ ය.මම දෑස හැර බැලීමි.වෛද්‍යවරයා ගේ සිනා පිරි මුහුණ දැක ගතිමි. මා ජයග‍්‍රහණය කර ඇත. ඔහු ගේ සිනාව ඊට හොඳ ම සාක්කිය යි. ඒ ආත්ම විශ්වාසයෙන් යුතු ව මම දරුවා තුරුලු කර ගතිමි.වෛද්‍යතුමනි, මගේ ජීවිතයේ මා ගත කළ දුෂ්කරම මොහොතේ වෛද්‍යවරයකු ලෙස ඔබ දුන් ශක්තිය හා ධෛර්යය මට කිසි දිනෙක අමතක නොවේ.ශී‍්‍ර ජයවර්ධනපුර රෝහලේ ප‍්‍රසව හා නාරිවේද වෛද්‍ය ප‍්‍රසාද් වික‍්‍රමසිංහ නමැති උදාර මිනිසාණනි, ඔබ වන් මිනිසුන් මෙරට හැම රෝහලක ම පහළ වේවා! ඔබට දිගායු වේවා!හෝකන්දර එච්.ටී.එන්.එල්. ගුණසිංහ මහත්මිය විසින් යොමු කරන ලද ලිපියක් ඇසුරිනි.මා නිවෙස ඉදිරිපිට ගේට්ටුවේ සීනුව දිගින් දිගට ම නාද වන්නට වූයේ ය.’කවුද මේ සීනුව කඩන්න හදන්නෙ’’ යි කියමින් මම ගේට්ටුව අසලට ගියෙමි.කලිසමකින් හා කමිසයකින් සැරසුණ තරුණ පහේ නිරෝගි පුද්ගලයෙක් ගවුමක් හැඳි ළපටි දැරියක සමඟ එහි සිටියේ ය.’අනේ මහත්තයො මට ඇදුම. රස්සාවක් කරන්න බෑ. මේ දරුවට පොත් ටිකවත් අරන් දෙන්න බැරි වුණා.’ අමුත්තා කීවේ ය.’ඔයාට රස්සාවක් කරන්න බැරි බවක් පේන්නෙ නෑ’ මම කීමි.ඔහු නිහඬ ව සිටියේ ය. මම ගෙට ගොස් මුදලක් ගෙන ඔහු වෙත පැමිණ එය දිගු කරන ගමන් ඔහුට මෙසේ කීමි.’බර වැඩ කරන්න බෑ’යි කියමුකො. ඇගලුම් හල්වලට සේවකයො ඕනැ කියල ඔය බෝඩ් ගහල තියෙන්නෙ. ගැළපෙන රස්සාවක් හොයා ගන්න පුළුවන්නෙ’’අනේ මහත්තයො මාස් පඩියක් අරගෙන වැඩක් නෑ’ ගත් කටට ම ඔහු කීවේ ය.’හිඟා කන එක ඊට හොඳ ද?’ මම ඇසීමි.ඔහු සිනාසුණේ ය. එහෙත් කිසිත් නොකිව්වේ ය.මහරගම, ඇල්හේන පාරේ, කේ. ඩබ්ලිව්.ඒ. ජයවර්ධන මහතා විසින් යොමු කරන ලද ලිපියක් ඇසුරිනි.නෙළුම් විල, සිළුමිණ, ලේක්හවුස්, කොළඹ</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=av0802241</link>
    <topic>ලෝක රූ රැජින නිසා චීනය සිහින පොදි බැඳගෙන</topic>
    <author>ආතර් උස්මියගේ</author>
    <content>සිතාරයට ජීවය දෙන ප‍්‍රදීප්ලෝක රූ රැජින නිසා චීනය සිහින පොදි බැඳගෙනබටහිර අසුබ දිසාවක් නොවේ“මිනිස්සු සිනමාහල්වලට එන්නේ ඔළුවට තවත් ප‍්‍රශ්න දාගන්න නෙවේ”මහින්ද ගේ ආගිය කතාකලඑළියටසිනමා ලේඛකයන් 35කට ගෞරව සම්මාන“අදටත් මගේ ගීත මුලින්ම රසවිඳින්නෙසරෝජිනී”කා ළඟ මගේ හිත නවතීද කියලා දැන්ම කියන්න බැහැමේක වසංගතයක්කොහොමද තොරතුරුකාංචනා මෙන්ඩිස්ගී මදිරාචංචලාබොලිවුඩ් පුරයෙන්අභියෝග - තරග එන තරමට හොඳයිඔලිම්පික් රන් පදක්කම් දිනූ සූපවේදියා - දිමුතුලෝක කැරම් කිරුළ දානා....මංගල නිමිති (omens) ගැන චීන ජාතිකයන් තුළ ඇත්තේ තද විශ්වාසයකි. මේ සුබ පෙර නිමිති දැකීමෙන් සුබ ප‍්‍රතිඵල ලැබෙන බව ද ඔවුහු තදින්ම විශ්වාස කරති.පසුගියදා පැවති ලෝක රූප සුන්දරී තරගයෙන් තමන්ගේ රටේ රූමත් නිරූපිකාවක් ලෝක රූප සුන්දරිය ලෙස අභිෂේක ලැබීමත් චීන ජාතිකයන් සිතන්නේ සුබවාදී හොඳ පෙර නිමිත්තක් ලෙසිනි.මෙම තරගයෙන් ලෝක රූප සුන්දරිය හැටියට අභිෂේක ලබන ලද්දේ ෂී ලිං ෂැන්ග්ය.(ZI LING ZHANG)ෂී ලිංගේ ජයග‍්‍රහණය ඉදිරියේදී පැවැත්වෙන ඔලිම්පික් කී‍්‍රඩාවට තදින්ම බලපානු ඇතැයි චීන ජාතිකයෝ විශ්වාස කරති. මෙය තම රටට ජයග‍්‍රහණ රැසක් අත්පත් කර දෙන පෙර නිමිත්තක් හැටියට ද ඔවුහු සඳහන් කරති.මෙවර ඔලිම්පික් කී‍්‍රඩා උත්සවය පැවැත්වෙන්නේ චීනයේදී ය. ෂී ලිං ද එම මතය තහවුරු කරමින් මෙම අවුරුද්ද මුළු චීනයටම ජයග‍්‍රාහි වර්ෂයක් බව ද සඳහන් කරයි.මෙවර ලෝක රූප සුන්දරී දැවැන්ත සංදර්ශනයට රටවල් එකසිය පහකින් රූප සුන්දරියෝ සහභාගි වී සිටියහ. මෙම සියලුම රූමතියන් පරාජය කොට ලෝක රූප සුන්දරී කිරුළ දිනා ගැනීමට ලැබීම තමා ලැබූ ජයග‍්‍රහණයක් නොව තම රට ලැබූ ජයග‍්‍රහණයක් බව ෂී ලිං කියා සිටියි.ලෝක රූප සුන්දරී තරගය රුවැත්තියන්ගේ විචිත‍්‍ර සංදර්ශනයකි. එහෙත් ඔලිම්පික් කියන්නේ ශක්තිය උරගාන සංදර්ශනයකි. ඒ ෂී ලිං ලෝක රූප සුන්දරි තරගයත්, ඔලිම්පික් කී‍්‍රඩාවත් සංසන්දනය කරන අයුරුය. ලෝ වැසියන් අතර සාමය හා මිත‍්‍රත්වය ඇති කිරීමට ලෝක රූප සුන්දරියට මෙන්ම ඔලිම්පික් කී‍්‍රඩාවටත් හැකියාව තිබෙන බව ද ෂී ලිං කියයි.ෂී ලිං ගේ වයස දැන් අවුරුදු විසි තුනකි. තමා අවුරුදු දහ නමයේ සිට ලෝක රූප සුන්දරියක් වීමට සිහින මැවූ බව ඇය කියා සිටියි. දැන් එම සිහිනය සැබෑ වී ඇති බැවින් තවත් දෙයක් ගැන ඇය සිහින මවයි.ඒ ඔලිම්පික් තරගයකදී ඔලිම්පික් පන්දම ගෙන යෑම ගැන ය. ඔලිම්පික් කී‍්‍රඩා පටන් ගත් විට සමහර විට ෂී ලිං ගේ එම සිහිනය ද සැබෑවීමට බොහෝ දුරට ඉඩ ඇත.පාසල් යන පුංචි දැරිවියක කාලයේ සිටම ෂී ලිං කී‍්‍රඩාවට බෙහෙවින්ම ඇලුම් කළාය. මේ නිසාම ඇයට මීටර් සියයේ ධාවන තරගයකින් ජයගෙන බේජින් සූරතාවය දිනා ගැනීමට හැකියාව ලැබිණි.පසු කලකදි ව්‍යාපාර උපාධිය ලබා ගැනීම සඳහා ඉගෙනීමේ කටයුතුවල නිරත වීම නිසා ෂී ලිංට කී‍්‍රඩාවෙන් ඈත් වීමට සිදු විය. එහෙත් තමා තවමත් ශාරීරික ව්‍යායාම් සඳහා 'ජිම්' එකට යන බව ඇය කියා සිටියි.ලෝක රූපසුන්දරී තරගයෙන් ජය ගැනීමෙන් පසු ෂී ලිංට වැඩ ගොඩ ගැසී ඇත. විශේෂයෙන්ම පුණ්‍යායතන කටයුතුවල නිරත වීමට ඇය ගිවිසුම් ප‍්‍රකාරව බැඳී සිටියි. ස්වේච්ඡාවෙන් අසරණයන්ට සරණ වීමට ඇයට සිදු වෙයි. ඒ සඳහා ඇය ලෝක සුන්දරී තරගයේ සංවිධායකයන් ඉල්ලා සිටින තැන්වලට යෑමට සිදු වෙයි. ඒ සමඟ ආධාර එකතු කිරීමේ වැඩ කටයුතුවල නිරත වීමට ද ඇයට සිදු වෙයි. අසරණයන්ට සරණ වීමට ෂී ලිං උනන්දුවක් දැක්වූයේ පාසල් යන කාලයේ සිටමය.මේ නිසා ලෝක රූප සුන්දරී වූවාට පසු මෙවැනි පුණ්‍ය කටයුතුවල නිරත වීමට ඇයට එක් අතකින් ආගන්තුක දෙයක් නොවේ.ලෝක රූප සුන්දරී දැවැන්ත සංදර්ශනය ආරම්භ කරන ලද්දේ මීට අවුරුදු විසිපහකට ඉහතදීය. එරික් මෝලේ (Eric Morley) මෙම දැවැන්ත, විසිතුරු සංදර්ශනයේ නිර්මාතෘවරයා විය.ඔහුට අවශ්‍ය වූයේ මෙම සුන්දරී තරගය පවත්වා ඉන් මුදල් එකතු කොට අසරණයන්ට සරණවීමට ය. ලෝකයේ හැම තැනම ජීවත් වන අසරණයන්ට පිහිටවීම සඳහා අරමුදලක් ආරම්භ කිරීමටය. එරික් අද ජීවතුන් අතර නැත.මීට ටික කලකට ඉහතදී ඔහු මිය ගියේය. මෝලේගේ අභාවයෙන් පසු ඔහුගේ බිරිඳ වන ජුලියා මෝලේ ලෝක රූප සුන්දරී සංදර්ශනයේ සියලුම බර කරට ගත්තාය. සිය සැමියා ගේ බලාපොරොත්තු ඉටු කරමින් මේ වන විට ජුලියා, ලෝක රූප සුන්දරී නමින් පිහිටා ඇති අරමුදලට ඩොලර් මිලියන හාරසියයක මුදලක් එකතු කරගෙන ඇත.මේ සියලුම මුදල් ඇය යොදවන්නේ පුණ්‍යායතන කටයුතු සඳහා ය.අවුරුදු පනහක්ම චීනයේ රූපසුන්දරියන් තේරීමේ තරග තහනම් කර තිබිණ. එය කාන්තාවට අවමන් කරන, ඇයගේ පෞරුෂත්වය කෙළසන, අසංවර, අවිනීත තරගයක් ලෙස චීන රජය සඳහන් කළේය. මේ නිසා පසුගිය දසක කීපයක් තුළ චීනයේ කිසිම තැනක රූපසුන්දරියන් තේරීමේ තරග නොපැවැත්විණි.එහෙත් 2003 දී චීන රජය මෙම තහනම ඉවත් කෙළේය. ඒ සමඟම චීනය පුරා රූපසුන්දරී තරගයන් පැවැත්වීම විලාසිතාවක් බවට පත් විය.රූප සුන්දරියන් තේරීමේ තහනම ඉවත් කිරීමෙන් පසු චීනයේ තරුණියන් බොහෝ දෙනකුට රූ රැජිනන් වීමට අවශ්‍ය වූ බවත් මේ නිසා සමහරුන් නිරූපිකාවන් ලෙස ඉදිරිපත් වූ බවත් ෂී ලිං කියා සිටියි.“රූප සුන්දරියක් වීමට හැම කෙනෙකුටම බෑ. ඒ සඳහා සියල්ලෙන් පිරුණු රූ සපුවක් විතරක් මදි. උගත්කමත් වගේම හොඳ පෞරුෂත්වයක් අවශ්‍යයි.”ඇය පවසයි.දැනට පෞද්ගලික වෙළෙඳ ආයතනයක ගණකාධිකාරිනියක හැටියට සේවය කරන ෂී ලිං මේ අතර තුර විනෝදාංශයක් වශයෙන් නිරූපණ ශිල්පිනියක ලෙස ද කටයුතු කරයි.ආතර් උස්මියගේ</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=av0802242</link>
    <topic>බටහිර අසුබ දිසාවක් නොවේ</topic>
    <author>සකස් කළේගාමිණී සුසන්ත</author>
    <content>සිතාරයට ජීවය දෙන ප‍්‍රදීප්ලෝක රූ රැජින නිසා චීනය සිහින පොදි බැඳගෙනබටහිර අසුබ දිසාවක් නොවේ“මිනිස්සු සිනමාහල්වලට එන්නේ ඔළුවට තවත් ප‍්‍රශ්න දාගන්න නෙවේ”මහින්ද ගේ ආගිය කතාකලඑළියටසිනමා ලේඛකයන් 35කට ගෞරව සම්මාන“අදටත් මගේ ගීත මුලින්ම රසවිඳින්නෙසරෝජිනී”කා ළඟ මගේ හිත නවතීද කියලා දැන්ම කියන්න බැහැමේක වසංගතයක්කොහොමද තොරතුරුකාංචනා මෙන්ඩිස්ගී මදිරාචංචලාබොලිවුඩ් පුරයෙන්අභියෝග - තරග එන තරමට හොඳයිඔලිම්පික් රන් පදක්කම් දිනූ සූපවේදියා - දිමුතුලෝක කැරම් කිරුළ දානා....      17කොටසඅද අප සාකච්ඡා කරන්නේ බටහිරට මුහුණ දුන් ඉඩමක බටහිරටම ප‍්‍රධාන දොර යෙදූ නිවෙසක් නිර්මාණය කර ගැනීම පිළිබඳවයි.එමෙන්ම විශාල ඉඩමක බටහිරට මුහුණලන ආකාරයෙන් ද මෙම නිවෙස නිර්මාණය කරගත හැකියි.වාස්තු උපදේශක ගෘහ නිර්මාණ ශිල්පීජේ. ගොඩකන්ද ආරච්චි බටහිර දිසාව යනු බල අධික දිසාවක්. එහෙත් බටහිර අසුබ දිසාවක් බවට වැරැදි මතයක් ඇතැමුන් අතර තිබෙනවා.කීර්තිමත් පුද්ගලයන්, ධනවත් පුද්ගලයන් බටහිර දිසාවෙන් ඉතා මැනවින් ප‍්‍රයෝජන ගන්නා ආකාරය දැක ගත හැකියි.එසේම දුප්පත් අසරණ උදවිය බටහිර අසුබ යැයි සිතා බටහිර දිසාවෙන් නිසි ප‍්‍රයෝජන ගන්නේ නෑ.අද අප කතා කරන නිවෙස නවීන පන්නයේ එකක්. ඔබ දැන් දන්නවා වාස්තු සිද්ධාන්ත වලට අනුව ඉඩමක උතුරු දිසාව කිසියම් ඉදිකිරීමක් නොකොට නිදහස්ව තබා ගත යුතු බව.එහෙත් උතුරු දිසාව ප‍්‍රයෝජනයට ගැනීමට සිදුවෙයි නම්, උතුරු දිසාවේ බැමි යෙදීමට සිදු වෙයි නම්, උතුරු දිසාවේ කිසියම් විවෘත ප‍්‍රදේශයක් ඇති කර ගැනීමට උනන්දු විය යුතුයි.ඒ නිසයි මෙහි දැක්වෙන නිවසේ උතුරු දිසාවෙන් විශාල මැද මිදුලක් යොදා තිබෙන්නේ.මෙහි දැක්වෙන නිවෙස සහිත ඉඩම බටහිරට සහ උතුරට මායිම්ගතයි. වැදගත් දිසාවන් දෙකක් මායිම් ගත වුවද මෙම ඉඩමේද වාස්තු සිද්ධාන්තවලට අනුව නිවෙසක් ඉදිකළ හැකියි. බටහිරට මුහුණලා නිර්මාණය කරන මෙවැනි නිවාසවල පදිංචි වන්නන් ඔවුන්ගේ සෞඛ්‍ය හොඳින් පවත්වා ගන්නා අතර සතුට සෞභාග්‍යය සැමවිටම ඔවුන් වෙත ළඟා වනු දැක ගත හැකිය. බටහිර දිසානුගත ඉඩමක උතුරු, ඊසාන සහ නැගෙනහිර යන දිසාවල ළිඳක් කැපිය හැකියි.ඉඩම සහ නිවෙසේ දිග පළල සමඟ දිශාවන්ගෘහ අංග සමඟ පාද සටහන්මෙවැනි නිවෙසක් නිර්මාණය කිරීමේදී සැලකිය යුතු වැදගත් කරුණක් තිබෙනවා. ඒ මෙම නිවෙස නිර්මාණය කිරීමේදී ප‍්‍රධාන වාස්තු සිද්ධාන්ත කීපයක් අප අත හැරියා සේම යොදා ගත හැකි හොඳ වාස්තු සිද්ධාන්ත හැකි පමණ යොදා ගත යුතුය යන්නයි.මෙම නිවසේ දොරවල් යොදා ගෙන තිබෙන්නේ බටහිර නැගෙනහිර සහ දකුණු දිසාවන්ටයි. එම නිසා මෙම නිවෙස "සුමක" වර්ගයේ නිවෙසක් ලෙස හැඳින්වෙනවා.මෙම නිවෙස නිර්මාණය කිරීමේදී ඉඩමේ උතුරු දිසාව ප‍්‍රයෝජනයට ගන්නා නිසා උතුරු දිසාවේ මැද මිදුලක්, දිය ඇල්ලක් වැනි යමක් නිර්මාණය කර ගත හැකියි.එමගින් උතුරු දිසාවේ ඉදිකිරීම් නිසා ඇති වන දෝෂ ලිහිල් වීමක් සිදු වෙනවා.මෙම නිවසේ වර්ග ප‍්‍රමාණය වර්ග අඩි 1536 ක්. මෙය "සා" නැකතේ නිවෙසක්. එසේම මෙම නිවෙසේ ගෘහ පිණ්ඩය වර්ග වඩු රියන් 201 ක් වෙනවා. ඒක දශ පොරොන්දම යටතේ මෙම නිවෙස "සා" නැකතට අයත් වන නිසා ජන්ම නැකත "සා" නැකත වන පුද්ගලයන්ට මෙම නිවෙස සුදුසු වන්නේ නෑ.නිම වූ නිවෙසපුනාවස, විසා, පුවපුටුප, පුස, අනුර, උත‍්‍රපුටුප, අස්විද, මා, මූල, මුවසිරස, සිත, දෙනට යන ජන්ම නැකැත් හිමියන්ට මෙම නිවෙස අග‍්‍ර ඵල ගෙන දෙන නිවෙසක් ලෙස හැඳින්විය හැකියි.මෙම නිවෙසේ පාද රටාව 100% ක නිවැරැදි තාවයකින් දැක්වෙනවා. එමෙන්ම මෙම නිවෙසේ මැද මිදුල, නිවෙසේ ගෘහ පිණ්ඩයට අයත් වෙනවා.මෙවැනි නිවාසවලට පාද සටහන එලීමේදී විශාල ඉඩ ප‍්‍රමාණයක් ආවරණය වන පරිදි පාද සටහන එලනවා හැර ඉඩමේ හැඩයට අනුව පාද සටහන යෙදීම සුදුසු වන්නේ නෑ.බටහිර දිසාවට නිර්මාණය කළ මෙවැනි නිවාසවල ප‍්‍රධාන දොරට කැටයමක් ලෙස ඇත් රූප යෙදීම ඉතාම සුබයි. කිසිම අයුරකින් පුන් කලස්, හංස ජෝඩු, ලියවැල් ආදිය මෙවැනි නිවාසවල ප‍්‍රධාන දොරට යෙදීම සුදුසු වන්නේ නෑ. බටහිර දිසානුගත ඉඩමක පිහිටි මෙවැනි නිවෙසකට ගේට්ටුව තැබීමට සුදුසු වන්නේ වයඹ දිසාවයි.සකස් කළේගාමිණී සුසන්ත  </content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=av0802243</link>
    <topic>“මිනිස්සු සිනමාහල්වලට එන්නේ ඔළුවට තවත් ප‍්‍රශ්න දාගන්න නෙවේ”</topic>
    <author>වසන්ත ජයසිංහ</author>
    <content>සිතාරයට ජීවය දෙන ප‍්‍රදීප්ලෝක රූ රැජින නිසා චීනය සිහින පොදි බැඳගෙනබටහිර අසුබ දිසාවක් නොවේ“මිනිස්සු සිනමාහල්වලට එන්නේ ඔළුවට තවත් ප‍්‍රශ්න දාගන්න නෙවේ”මහින්ද ගේ ආගිය කතාකලඑළියටසිනමා ලේඛකයන් 35කට ගෞරව සම්මාන“අදටත් මගේ ගීත මුලින්ම රසවිඳින්නෙසරෝජිනී”කා ළඟ මගේ හිත නවතීද කියලා දැන්ම කියන්න බැහැමේක වසංගතයක්කොහොමද තොරතුරුකාංචනා මෙන්ඩිස්ගී මදිරාචංචලාබොලිවුඩ් පුරයෙන්අභියෝග - තරග එන තරමට හොඳයිඔලිම්පික් රන් පදක්කම් දිනූ සූපවේදියා - දිමුතුලෝක කැරම් කිරුළ දානා....‘හතර දෙනාම සූරයෝ’ යළි හැදූ නීල් රූපසිංහ සමඟ සංවාදයක්“නීල් ආම්ස්ටෙ‍්‍ර¤න් සඳ තරණය කරයි. නීල් රූපසිංහ සිනමාව තරණය කරයි." වරක් දිවංගත කරුණාරත්න අබේසේකරයන් ගුවන් විදුලි වැඩ සටහනකින් ඔහු හා පිළිසඳරකට එක්වන්නේ මෙවන් ආරම්භයකිනි.ලාංකීය සිනමාවේ බොක්ස් ඔෆිස් වාර්තා තැබූ චිත‍්‍රපට ගණනාවක නිෂ්පාදක හා අධ්‍යක්ෂවරයා ලෙස ද ඔහු නමක් දිනාගෙන ඇත. වසර 28 ට පෙර සිනමා නිවහනින් නික්ම ගිය ද දැන් ඔහු නැවතත් ඒ සිනමා නිවහන කරා පැමිණ තිබේ.ඒ හිස් අතින් නොව 1971 දී ඔහුම නිෂ්පාදනය හා අධ්‍යක්ෂණය කළ 'සතර දෙනාම සූරයෝ' සිනමාපටයේ නව නිෂ්පාදනයත් රැගෙනයි. පෙබරවාරි 29 දා සිට සිනමාහල් පුරා තිරගත වීමට නියමිත සතර දෙනාම සූරයෝ පිළිබඳ නීල් රූපසිංහ නම් මතකය අලුත් කළ ඒ සිනමාකරුවා සමඟ කතා බහකට එළඹෙමු.දිගු කලකට පසුවයි ඔබ නැවතත් සිනමා අධ්‍යක්ෂවරයකු ලෙස කලඑළි බහින්නේ.මම හිතන්නේ අවුරුදු 28 කට පස්සේ. අවසන් වරට මම කළේ 'අමල් බිසෝ'. මුල් කාලයේ චිත‍්‍රපට පෝළිමක් තිබුණා. දිගු කාලයක් ඉන්න ඒකත් එක හේතුවක් වුණා. අනෙක මම ව්‍යාපාරිකයෙක් වශයෙනුත් ටිකක් කාර්ය බහුල වුණා. ඒ වගේම දේශපාලනයට මම ආවා. 2004 දී පාර්ලිමේන්තුවෙන් අයින් වෙනකම්ම කි‍්‍රයාකාරී දේශපාලනයේ මම හිටියේ.එදා “හතරදෙනාම සූරයෝ”මෙදා “හතරදෙනාම සූරයෝ”නැවත ඔබ සිනමාවට එන්නේ ඔබ විසින්ම 71 දී හැදූ 'සතර දෙනාම සූරයෝ චිත‍්‍රපටයත් රැගෙනයි. ඇයි කළ චිත‍්‍රපටයක් නැවත කරන්න හිතුණේ.සතර දෙනාම සූරයෝ' ට ලොකු ඉතිහාසයක් තියෙනවා. ඒ කාලයේ බොහෝ දෙනෙක් මෙය විනෝදාත්මක චිත‍්‍රපටයක් කීවා. විශාල ලෙස ජනපි‍්‍රය වුණා. ඉතිං මට හිතුණා මෙවැනි කාරණා මේ පිටුපස තියෙන නිසා නැවත වතාවක් එය නව නිෂ්පාදනයක් ලෙස ගෙනෙන්න.දැන් තිබෙන අපේ රැල්ල එක්ක ගත්තත් හොලිවුඩ් වලත් බොලිවුඩ් වලත් ඔය දේම කරනවා. දැන් ඉන්දියාවේ බලන්න. 'අශෝක්, දේව්දාස්" ෂෝලේ' වගේ චිත‍්‍රපට නැවත නිෂ්පාදනය වුණා. දමිළ සිනමාවේ වුණත් එහෙමයි.හැබැයි තමාගේ නිර්මාණයක්ම දෙපාරක් හැදූ සිනමාකරුවො විරලයි නේද?මා හොයලා දැන ගත්තු විදියට නම් ලෝක සිනමාවෙම එහෙම සිදු වෙලා තියෙන්නේ එක් වරයි. 1955 දී 'රොජර් වාඩිව්' කියන අධ්‍යක්ෂවරයා තමා හැදූ චිත‍්‍රපටය 1983 දී නැවත නිර්මාණය කරලා තිබෙනවා. ඒ වසර 33 කට පස්සේ. නමුත් මම කරන්නේ අවුරුදු 37 කට පස්සේ. ඒ නිසා මේක ලෝක වාර්තාවක් වෙන්නත් බැරි නෑ.හොඳයි. ඔබ මුල් කාලයේ හැදූ චිත‍්‍රපටයක් නැවත කිරීම අභියෝගයක් නෙවෙයි ද?ඇත්තටම විශාල අභියෝගයක් වුණා. හුඟ දෙනෙක් මට කිව්වේ ගාමිණි, මාලිනි, විජය, ශි‍්‍රයානි වගේ චරිත දැන් කාට හරි කරන්න පුළුවන්ද කියලා. ඒ දේ හරියට නොවුණොත් ඒ අයට කරන අපහාසයක් වෙයි කියලත් කිව්වා. මේ වගේ කතා මැදයි මේ චිත‍්‍රපටය කළේ. මට නම් හිතෙන්නේ නැවත චිත‍්‍රපටය කිරීමෙන් ඒ මුල් කාලයේ චිත‍්‍රපටය හා සැසැඳීමෙන් අමුතුම ආස්වාදයක් ලබන්න පුළුවන් කියලයි.ඔබ විශ්වාස කරනවාද එදා චරිතවලට මෙදා සාධාරණයක් ඉටු වුණා කියලා.සත්තකින්ම ඔව්. මම බලාපොරොත්තු වුණේ ගාමිණිගේ රංගනයවත් විජයගේ රංගනයවත් නෙවෙයි. මෙය අලුත් වැඩක්. ඒ සඳහා අවශ්‍ය විදියට කවුරුත් රඟපෑවා. අනෙක අලුත් පරම්පරාවක් හැදෙන්න ඕනෑ. ඔවුන් හැදුණෙ නැත්නම් රඟපාන්න කවුරුවත් ඉතිරි වෙන එකක් නෑ. එතකොට අපේ සිනමාවටත් ආයුෂ කෙටි වේවි.රැකියා විරහිත භාවය තරුණ අසහනය මූලික කරගෙන ගෙනෙන කතා තේමාවක් මෙහි තියෙන්නේ. එවැනි කතා තේමාවක් වර්තමානයට වලංගුයි කියල ඔබ හිතනවද?මගෙන් කවුරු හරි ඇහැව්වොත් 'සතර දෙනාම සූරයෝ' කතාව කියන්න කියලා. ඔබ කිව්වා වගේ ඔය ටිකමයි කියන්න වෙන්නේ. මෙහි තියෙන්නේ සිදුවීම් පෙළක් විතරයි. එම සිදුවිම් චිත‍්‍රපටයේදී හොඳින් ගළපා තියෙනවා. තව අවුරුදු 25 ක් ඉස්සරහට වුණත් මේ චිත‍්‍රපටය ගැළපේවි. මට නම් හිතෙන්නේ මේ සිදුවීම් පෙළ වුණත් එදාට වඩා අදට ගැළපෙනවයි කියලයි.දිගු කලකට පසු ඔබ නැවත සිනමාවට එන විට වර්තමාන සිනමා කර්මාන්තය පිළිබඳ මොකද හිතෙන්නේ?අහපු එක හොඳයි. තාක්ෂණය අතින් යම් යම් කාරණාවන් ඉහළයි. නමුත් හැබෑ දියුණුවක් ලබා තිබෙනවද කියන එක ප‍්‍රශ්නයක්. හතර දෙනාම සූරයෝ ගෙදර දොරක කරන්න පුළුවන් විදියෙ චිත‍්‍රපටයක් නෙමේ.මුල් කාලයේ අපට විශාල පසුතල (Set) තිබුණා. විජය වගේ චිත‍්‍රාගාර තිබුණා. නමුත් අද අපට හුණ්ඩුවක් වගේ තැනක දාඩිය පෙරාගෙන චිත‍්‍රපට කරන්න වෙලා තියෙන්නේ. එදා සහ අද දකිනකොට අපි කොතනද ඉන්නේ කියලා දුක්වෙන්න සිදු වෙනවා.යුග කිහිපයක රංගන ශිල්පීන් කාර්මික ශිල්පීන් සමඟ ඔබට වැඩ කරන්න අවස්ථාව ලැබුණා. මෙවර ඔබ අලුත් පරපුරක් එක්ක.ඒක ඇත්ත. අද පරම්පරාව දිහා බලද්දි ඔවුන්ගේ රංගනය හොඳයි කියන්න පුළුවන්. හැසිරීම් රටාව හොඳයි. උගත් පිරිස් ඉන්නවා. ඒකෙන් කියන්නේ මුල් කාලයේ එහෙම නොහිටිය කියන එක නෙවෙයි. ටෙලිනාට්‍යවල රඟපෑම නිසා බොහෝ දෙනෙක්ගෙ කැමරාවට තියෙන බය ගිහින්.'හතර දෙනාම සූරයෝ' චිත‍්‍රපටයේ නළු නිළියන් ඔබ තෝරා ගන්නේ මොන පදනමකින්ද?මේ කිසිම කෙනෙක් මුලින් මම දන්නා හඳුනන අය නෙවෙයි. හැබැයි මම ටී. වී. එකේ පෙන්වන ටෙලිනාට්‍ය දිහා බලලයි මේ අය මෙන්න මේ චරිතෙට සුදුසුයි කියලා හිතුවේ. සමහර අය සිනමාවට ආධුනිකයි. නමුත් ටෙලිනාට්‍ය කියන දෙයින් සිනමාව වෙනස් වෙන අන්දම ඔවුන්ට පහදා දීලා ඔවුන්ගේ උපරිම දායකත්වය මම චිත‍්‍රපටයට ලබා ගත්තා.නව නිෂ්පාදනය ගැන ඔබ තෘප්තිමත්ද?මම අතිශයින් තෘප්තිමත්. මෙතැනදි කිසිම රංගන ශිල්පියකුට හෝ ශිල්පිනියකට මම කීවේ මුල් චිත‍්‍රපටයේ දේ අනුකරණය කරන්න එපා කියලයි. ඔවුන්ට නිදහසේ රඟපාන්න ඉඩ දුන්න. ඒ ඒ චරිතය තුළ ජීවත් වෙන්න කියලයි මම උපදෙස් දුන්නේ.බොහෝ දෙනෙක් බලා හිටියේ ඇන්තනි සී පෙරේරා වෙනුවට මම විකට නළුවකු ගනියි කියලා. නමුත් මම ජගත් චමිලව ගේන්නේ වෙනස්ම තැනකින්. දැන් ඉතින් මෙහි සාර්ථක අසාර්ථක බව තීරණය කරන්න ඕනෑ පෙ‍්‍ර්ක්ෂකයන් විසින්.ඔබ අයිති වෙන්නේ ජනපි‍්‍රය සිනමාවටද නැත්නම් කලාත්මක සිනමාවට ද කියලා මම ඇහැව්වොත්?ඔය කලාත්මක චිත‍්‍රපට ප්‍රේක්ෂකයන් විශාල පිරිසක් නරඹනවා නම් ඒවා ජනපි‍්‍රය වෙන්න එපායැ. චිත‍්‍රපට හදන්න ඕනෑ පෙ‍්‍ර්ක්ෂකයන් ගෙ විනෝදාස්වාදය වෙනුවෙන්. මිනිස්සු සිනමා ශාලාවට එන්නේ ඔළුවට තවත් ප‍්‍රශ්න දාගන්න නෙමෙයි.වින්දනයක් ලබන්න. මගේ 'අමල් බිසෝ' චිත‍්‍රපටය කලාත්මකයි. හැබැයි ඉතාම ජනපි‍්‍රය වුණා. 'යකඩයා' සත්‍ය කතාවක් ඇසුරෙන් කළේ. ඒකත් එහෙමයි. මම චිත‍්‍රපට කරන්නේ පෙ‍්‍ර්ක්ෂකයන් වෙනුවෙන්.දැන් ඔබ දිගටම චිත‍්‍රපට පැත්තට යොමු වේවි ද?මුල් කාලයෙ තරම් දැන් මුදල් ප‍්‍රශ්නයක් නැහැ. නිෂ්පාදකයොත් මට ඉන්නවා ඕනෑ තරම්. කොහොමත් අවුරුද්දකට එක චිත‍්‍රපටයක්වත් කරන්න මම බලාපොරොත්තු වෙනවා. මීට පස්සේ මම පරණ චිත‍්‍රපටයක් නැවත නිෂ්පාදනය කරන්නේ නැහැ.මේ වෙනකොට තිර රචනා කිහිපයක් ලැබිලා තියෙනවා. ඉතාම ඉක්මනින් ඊළඟ චිත‍්‍රපටයේ වැඩ කටයුතු පටන් ගන්න තමයි බලාපොරොත්තු වෙන්නෙ.වසන්ත ජයසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=av0802244</link>
    <topic>මහින්ද ගේ ආගිය කතා</topic>
    <author/>
    <content>සිතාරයට ජීවය දෙන ප‍්‍රදීප්ලෝක රූ රැජින නිසා චීනය සිහින පොදි බැඳගෙනබටහිර අසුබ දිසාවක් නොවේ“මිනිස්සු සිනමාහල්වලට එන්නේ ඔළුවට තවත් ප‍්‍රශ්න දාගන්න නෙවේ”මහින්ද ගේ ආගිය කතාකලඑළියටසිනමා ලේඛකයන් 35කට ගෞරව සම්මාන“අදටත් මගේ ගීත මුලින්ම රසවිඳින්නෙසරෝජිනී”කා ළඟ මගේ හිත නවතීද කියලා දැන්ම කියන්න බැහැමේක වසංගතයක්කොහොමද තොරතුරුකාංචනා මෙන්ඩිස්ගී මදිරාචංචලාබොලිවුඩ් පුරයෙන්අභියෝග - තරග එන තරමට හොඳයිඔලිම්පික් රන් පදක්කම් දිනූ සූපවේදියා - දිමුතුලෝක කැරම් කිරුළ දානා....මහින්ද ගේ ආගිය කතාඑක්වරම තීන්දු ගන්න සමහරු අකැමැතියි. සමහරුන්ට දැනුමක් නෑ. එහෙම වුණාම අලි අකරතැබ්බවලට තමයි මුහුණ දෙන්න වෙන්නේ. ප‍්‍රධානියා මොනවා හරි කිව්වාම ඒ ගැන තීන්දු ගන්න ඕන බොහොම කල්පනාවෙන්.ඔන්න අපේ එක්තරා ඇමැතිවරියකට තිබුණ අයි. ටී. එන්. එකේ සත් වෙනි පැය සාකච්ඡාවට එන්න. වාහනයට නැගල රියැදුරුට කිව්වා "අපි අයි. ටී. එන්. රූපවාහිනියට යමු." කියල එහෙම කියපු ඇමැතිවරිය පත‍්‍රය බලමින් හිටියා. විනාඩි කීපයක් ගත වුණා. වාහනය නතර වුණා."මැඩම් රූපවාහිනිය ළඟට ආවා." ඇමැතිනිය බැස්සා. බැලින්නම් ජාතික රූපවාහිනිය. මැඩම්ට යන්න ඕන අයි. ටී. එන්. රූපවාහිනියට. කොහොම වුණත් ඇමැතිතුමිය එදා වැඩ සටහනට ගියේ විනාඩි 25 ක් ප‍්‍රමාද වෙලා.තවත් දවසක් එතුමිය ගමනක් යන්න වාහනයට නැග්ගා. බෑග් එක ඇරලා බැලුවා පැනඩෝල් තියෙනවද කියලා. කාඩ් එක ඉවරයි. ඒක ඉස්සරහ සීට් එකේ ඉන්න ඉලන්දාරියාට දුන්නා එළියට විසි කරන්න. දැන් ඉතින් පැය දෙක හමාරකින් විතර ගමට ආවා. අර ඉලන්දාරියා මෙන්න මෙහෙම අහනවා.මැඩම් මේකට මොකද කරන්නේ?""ඇයි මම ඕක කොළඹදි දුන්නෙ එළියට විසි කරන්න නේ." ඇමැතිතුමිය පුදුම වෙලා ඇහැව්වා.කොහොම වුණත් කොළඹදී විසි කරන්න දීපු පැනඩෝල් හිස් කාඩ් එක විසි කළේ හැතැප්ම හැත්තෑවක් අසූවක් විතර ඇවිල්ලා.අපේ සමහර කර්තෘ මහත්වරු මොනවා හරි පත්තරේ දාන්න දුන්නොත් වෙලාවට පල කරනවා. ඒ තරමටම වැදගත් නැති ඒවා ප‍්‍රමාද වෙලා පළ කරනවා. හැබැයි ඉතින් ප‍්‍රමාද වෙලා පළ කළාම හොඳ හොඳ දේවල් තමයි පේන්නේ.ඔන්න පත්තරේට ආවා තුන් දරු උපතක ප‍්‍රවෘත්තියක්. පින්තූරෙකුත් තිබුණා. දැන් ඉතින් සිවු දරු උපත් පවා තියෙන නිසා තුන් දරු උපත් ඒ තරම්ම වැදගත් නැහැ කියල උප කර්තෘ මහත්මයා හිතුවා. කොහොම හරි ඒක පත‍්‍රයේ පළ කළා.පත‍්‍රයේ ඒක පළ වෙලා ටික දවසකින් අම්මා කෙනෙක් ආවා උපකර්තෘ හමු වෙන්න. "බොහොම ස්තුතියි මහත්තයා. අර දරු තුන්දෙනාගෙ පින්තූර පත්තරේ පළ වුණා. හැබැයි ඊයේ තමයි ඒ ළමයින්ට නැකතට බත් කැව්වේ.මේකත් ඒ වගේ කතාවක්. වෙස් නැටුමට ඇඳපු තරුණ ළමයකුගේ පින්තූරයක් ගෙනත් දුන්නා පත්තරේ දාන්න. ඒකත් ඉතින් පත්තරේ දැම්මේ ප‍්‍රමාද වෙලා.උපකර්තෘ මහත්මයා හමුවෙන්න ආවා හාමුදුරුනමක්."බොහොම ස්තුතියි අර පින්තූර දැම්මට. ඒකෙන් දැන් මට වැඩක් නැහැ. මම දැන් මහණ වෙලා ගොඩක් දවස්."ප‍්‍රමාද වෙලා ප‍්‍රවෘත්ති - පින්තූර දාන අයට හොඳ පාඩම්.</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=av0802246</link>
    <topic>සිනමා ලේඛකයන් 35කට ගෞරව සම්මාන</topic>
    <author/>
    <content>සිතාරයට ජීවය දෙන ප‍්‍රදීප්ලෝක රූ රැජින නිසා චීනය සිහින පොදි බැඳගෙනබටහිර අසුබ දිසාවක් නොවේ“මිනිස්සු සිනමාහල්වලට එන්නේ ඔළුවට තවත් ප‍්‍රශ්න දාගන්න නෙවේ”මහින්ද ගේ ආගිය කතාකලඑළියටසිනමා ලේඛකයන් 35කට ගෞරව සම්මාන“අදටත් මගේ ගීත මුලින්ම රසවිඳින්නෙසරෝජිනී”කා ළඟ මගේ හිත නවතීද කියලා දැන්ම කියන්න බැහැමේක වසංගතයක්කොහොමද තොරතුරුකාංචනා මෙන්ඩිස්ගී මදිරාචංචලාබොලිවුඩ් පුරයෙන්අභියෝග - තරග එන තරමට හොඳයිඔලිම්පික් රන් පදක්කම් දිනූ සූපවේදියා - දිමුතුලෝක කැරම් කිරුළ දානා....ශී‍්‍ර ලාංකික සිනමාවට හැට එක් වසරක් පිරීම සැමරීම සඳහා ප‍්‍රවීණ මාධ්‍යවේදී ආතර් යූ. අමරසේන විසින් එළිදැක්වීමට කටයුතු යොදා තිබෙන සිනමා ග‍්‍රන්ථ දෙකට (සිංහලේ මහා සිනමා වංශය සහ හැට වසරක සිනමා ප‍්‍රකාශන) සමගාමී සිනමා ලේඛකයන් තිස්පස් දෙනකුට සම්මාන පිරිනැමීමේ උත්සවයක් ලබන මාර්තු 3 වැනිදා කොළඹ ජේ. ආර්. ජයවර්ධන සංස්කෘතික කේන්ද්‍රයේදී (කොළඹ නගර සභාව අසල) සවස 4ට පැවැත්වේ.මෙය සංවිධානය කරන්නේ සිනෙ මීඩියා විෂන් කලා හවුල මගිනි. සිනමාවට, සිනමා රංගන ශිල්පීන්ට හා සිනමා සාහිත්‍යයට උදාර මෙහෙවරක් ඉටු කළ සිනමා ලේඛකයෝ තිස්පස් දෙනක් සම්මාන ලබති.සම්මානයෙන් පිදුම් ලබන එම ලේඛකයන් 35 දෙනා මෙසේය.අර්නස්ට් පෝරුතොට පියතුමා, එඩ්වින් ආරියදාස, විල්බට් ජයවීර, රූපසේන සිල්වා, අමරනාත් ජයතිලක, පර්සි ජයමාන්න, අර්නස්ට් වඩුගේ, සිරි කහවල, කේ. සිවකුමාරන්, තිලකරත්න කුරුවිට බණ්ඩාර, ඈෂ්ලි රත්නවිභූෂණ, මෙරිල් පෙරේරා, ඊ. ඇම්. ජී. එදිරිසිංහ, ගාමිණි වේරගම, ගුණසිරි සිල්වා, බන්දුල පද්ම කුමාර, රෝහණ වෙත්තසිංහ, ඩබ්ලිව්. කේ. ඩී. නවරත්න, පෙ‍්‍ර්ම් දිසානායක, ගාමිණි සුමනසේකර, රොඩ්නි විදානපතිරණ, සුනිල් මිහිඳුකුල, සෑම් පෙරේරා, අරුණ ගුණරත්න, අජිත් ගලප්පත්ති, නාරද නිශ්ශංඛ, රමේෂ් උවයිස්, සමන්ත යහම්පත්, ගාමිණි ජයලත්, සනත් වීරසූරිය, ගාමිණි සමරසිංහ, නුවන් නයනජිත් කුමාර, ඒ. ඩී. රන්ජිත් කුමාර, ආතර් යූ. අමරසේන සහ හෙන්රි පි‍්‍රයශාන්ත මෙන්ඩිස්.මෙම උලෙළ මහජන බැංකුවේ අනුග‍්‍රහයෙන් පැවැත්වෙයි.’සිළුමිණ’ පුවත්පතේ පළ වූ ‘කොඳමල් වැලපේය රැයේ’ චිත‍්‍ර කතාව ඇසුරින් දයා සූරියාරච්චි අධ්‍යක්ෂණය කරන නන්දසිරි ලියනගේ නිෂ්පාදනය කරන ටෙලි නාට්‍යයේ රූගත කිරීම් මේ දිනවල කැකිරාව කළුඑබේ ප‍්‍රදේශයේදී සිදු කෙරේ.සරත් මහින්දසිරි කතාව හා තිර රචනය කළ මෙහි අංග රචනය හෙන්රි පෙ‍්‍ර්මරත්නගෙනි. ස්ටැන්ලි සිල්වා කලා අධ්‍යක්ෂණය කරන මෙය සම්බන්ධීකරණය කරන්නේ් ගාමිණි සුමනතිලකයි.ජී. ආර්. පෙරේරා, ජනක් පෙ‍්‍ර්මලාල්, සාරංග දිසාසේකර, උමාලි තිලකරත්න, ගාමිණී අම්බලන්ගොඩ, ගාමිණී සමරකෝන්, මහේන්ද්‍ර විජේරත්න, මධූෂා ඉරන්ති, වර්ෂා ලයන්ති මෙහි චරිත මවති.කැලණිය විශ්වවිද්‍යාලයේ ජ්‍යෙෂ්ඨ කථිකාචාර්ය ප‍්‍රියංකර රත්නායක විසින් අධ්‍යක්ෂණය කරනු ලැබූ 'තටු ඇවිත්' වේදිකා නාට්‍යය 2008 පෙබරවාරි මස 27, 28 සහ 29 යන දිනයන් හි කැලණිය විශ්වවිද්‍යාලයේ දී රංගගත කිරීමට නාට්‍ය හා රංග කලා අධ්‍යයන ඒකකය සහ Academic Playersනාට්‍ය සංගමය කටයුතු සම්පාදනය කර ඇත. තුමිදු දොඩංතැන්න අධ්‍යක්ෂණය කළ 'සඳ ගිනි අරං' වේදිකා නාට්‍යයේ විශේෂ දැක්මක් හෙට (25) සවස 6.30 ට පේරාදෙණිය එළිමහන් රංග පීඨයේදී පැවැත්වීමට කටයුතු යොදා ඇත.ටවර් හෝල් රඟහල පදනමේ නිෂ්පාදනයක් වන මේ නාට්‍යය හොඳම රංග වින්‍යාසය, හොඳම පිටපත දෙවැනි ස්ථානය ආදි සම්මාන කිහිපයක් ද ලබා ගත්තේය.'සඳ ගිනි අරං' කැලණිය විශ්වවිද්‍යාලයීය නාට්‍ය හා රංග කලා සහ ප‍්‍රතිබිම්බ කලා අධ්‍යයන ඒකකයේ ඉදිරිපත් කිරීමකි.ප‍්‍රවීණ නාට්‍යකරුවකු, ටෙලිනාට්‍ය අධ්‍යක්ෂවරයකු, නළුවකු මෙන්ම මාධ්‍යවේදියකු වූ අපෙන් සමුගත් සුසිල් ගුණරත්න ගේ ප‍්‍රහසන නාට්‍යය දෙනුවර දෙන්නෙක්' මේ මස 29 වැනි දින සවස පේරාදෙණිය විශ්ව විද්‍යාලයී ය එළිමහන් රඟහලේ දී වේදිකා ගත කෙරේ.ධම්මික නිශාන්ත ඉදිරිපත් කරන මෙම නාට්‍යයේ හේමන්ත ප‍්‍රසාද්, මාදිනී මල්වත්තගේ, සංජීව දිසානායක, පියුමි ශානිකා, අනෝමා කුමුදිනි, කීර්ති කේ. රත්නායක, අසංක තිලකරත්න, බුද්ධික ඉඳුරුගල්ල, රුචී දිසානායක, සුරේනි කි‍්‍රෂ්මාලි, නලින්ද සේනානායක සමග භද්‍රා නන්දනී චරිත නිරූපණයට එක් වෙති.ප‍්‍රවීණ නාට්‍ය ශිල්පී ආර්. ආර්. සමරකෝන් විසින් රචනය කර අධ්‍යක්ෂණය කළ නවතම නිර්මාණය වන "කකුල් හතරේ ඉලංදාරියා" නාට්‍යයේ විශේෂ දර්ශන දෙකක් අද (24) පස්වරු 3.30 ට සහ 6.30 ට මොරටුව, සර්වෝදය විශ්ව සමාධි රඟහලේදී වේදිකා ගත වේ. ප‍්‍රවීණ ගායන ශිල්පි සුනිල් එදිරිසිංහයන් ගේ නවතම ගී ප‍්‍රසංගය ‘අලුත් වැස්සක්’ පෙබරවාරි 27 වැනි දා බෙලිහුල්ඔය සබරගමුව විශ්වවිද්‍යාලයීය ශ‍්‍රවණාගාරයේ දී පැවැත්වේ.මෙම ප‍්‍රසංගයේ කථන පිටපත සහ ප‍්‍රසංග කළමනාකරණය පුෂ්කර වන්නිආරච්චි ගෙනි. සංගීතය මෙහෙයවීම සුසිල් අමරසිංහ ප‍්‍රමුඛ වාදක මණ්ඩලයක් විසිනි.හෙළයේ මහා සංගීතවේදී පණ්ඩිත් ඩබ්ලිව්. ඩී. අමරදේව ශූරීන් හට විදේශ ගත ශී‍්‍ර ලාංකික ජනතාවගේ උපහාර පිණිස පැවැත්වෙන "අමර ගී සර" සංගීත ප‍්‍රසංගය මැද පෙරදිග, එක්සත් අරාබි එමීර් රාජ්‍යයෙහි, ඩුබායි හි Indian high school  ශ‍්‍රවණාගාරයේදී පෙබරවාරි 29 වැනි දින පැවැත්වීමට කටයුතු යොදා ඇත.ටෙලි නිර්මාණවේදීන්ගේ සංසදයේ මහා සභා රැස්වීම සහ සංසදයේ 14 වැනි සංවත්සර උත්සවය පෙබරවාරි 27 වැනි දින කොළඹ 07, නිදහස් මාවතේ, පුස්තකාල හා ප‍්‍රලේඛන සේවා මණ්ඩල ශ‍්‍රවණාගාරයේදී පැවැත්වේ.ටෙලි නිර්මාණ ක්ෂේත‍්‍රයට කරන ලද සේවය ඇගයීම උදෙසා ප‍්‍රවීණ රංගන ශිල්පිනී අයිරාංගනී සේරසිංහ මහත්මියට හා ටෙලි නිර්මාණ ක්ෂේත‍්‍රයේ ප‍්‍රවර්ධනයට කළ සේවය අගයමින් ප‍්‍රවීණ සිනමා හා රූපවාහිනී ශිල්පී ඇන්ඩෘ ජයමාන්න මහතාට ටෙලි නිර්මාණවේදීන්ගේ සංසදයේ ගෞරව සාමාජිකත්වය පිරිනැමීමට හා ඔවුන් ඇගයීමද මෙහිදී සිදු කෙරේ.ගුවන් විදුලි ගායන ශිල්පී සරත් විජයසිරි ගේ 'සත්සරණී' දෙවන ඒක පුද්ගල ගී සරණිය අද (24) සවස 3.00 ට කඩවත කේ. සී. පී. රඟහලේදී පැවැත්වීමට නියමිතය.සුසිල් අමරසිංහ ප‍්‍රමුඛ ප‍්‍රවීණ සංගීතවේදීන්ගේ සත්සර හඬ සමග ආරාධිත ප‍්‍රවීණ ගායන ශිල්පීන් ද සහභාගි වන මෙහි කථනය ස්වාධීන රූපවාහිනියේ ඉන්ද්‍රසිරි සුරවීර ගෙනි. </content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=av0802248</link>
    <topic>කා ළඟ මගේ හිත නවතීද කියලා දැන්ම කියන්න බැහැ</topic>
    <author>ජයමිණි අත්තනායක</author>
    <content>සිතාරයට ජීවය දෙන ප‍්‍රදීප්ලෝක රූ රැජින නිසා චීනය සිහින පොදි බැඳගෙනබටහිර අසුබ දිසාවක් නොවේ“මිනිස්සු සිනමාහල්වලට එන්නේ ඔළුවට තවත් ප‍්‍රශ්න දාගන්න නෙවේ”මහින්ද ගේ ආගිය කතාකලඑළියටසිනමා ලේඛකයන් 35කට ගෞරව සම්මාන“අදටත් මගේ ගීත මුලින්ම රසවිඳින්නෙසරෝජිනී”කා ළඟ මගේ හිත නවතීද කියලා දැන්ම කියන්න බැහැමේක වසංගතයක්කොහොමද තොරතුරුකාංචනා මෙන්ඩිස්ගී මදිරාචංචලාබොලිවුඩ් පුරයෙන්අභියෝග - තරග එන තරමට හොඳයිඔලිම්පික් රන් පදක්කම් දිනූ සූපවේදියා - දිමුතුලෝක කැරම් කිරුළ දානා....ෂි හා න් මි හි ර ං ගඉතින් ෂිහාන්.. කොහොමද ජීවිතේ. මොනවද මේ දවස්වල කරන්නේ?ම්... ම්... ජීවිතය නම් හොඳින් ගෙවෙනවා. පහුගිය දවස්වල නම් අවිවේකෙන් හිටියෙ. සී. ඩී. ලොන්ච් එකේ වැඩයි, කොන්සට් එකයි නිසා.කොන්සට් එකක් කිව්වෙ."මගේ දෙවන සී ඩී එක Dreams 2 My Life පසුගිය 19 වැනිදා (වෝටර්ස් එජ් එකේදි) රිලීස් කළා. ඒ එක්කම මගේ කොන්සට් (මගේ ස්වතන්ත‍්‍ර ගීත) එකකුත් කළා.කොහොමද ලැබුණු රසික ප‍්‍රතිචාර?ඉතාමත් හොඳයි. ඒ අතර, හැම අතින්ම ෂෝස්වලට ආරාධනා ලැබෙනවා.ඔබේ මුල් සීඩී එක නිකුත් කරලා තවම අවුරුදු 02යි. කොහොමද විවිධත්වයක් වෙනසක් ඇති කර ගත්තේ?විවිධත්වයක් තිබිය යුතුයි කියලා මාත් පිළිගන්නවා. ඇත්තම මාත් විවිධ ගීත ශෛලීන් රස විඳින කෙනෙක්. ගීතයක් වුණොත් මම ගයන්නේ මට තෘප්තියක් තියෙනවා නම් විතරයි.තාරුණ්‍යයට ගැළපෙන ගීත ඒ අතර විශේෂයි. ආදරය පෙ‍්‍ර්මය විතරක් නෙවෙයි, එහි දුක, වේදනාව, විරහව, පරාජය මේ හැම හැඟීමක්ම අලුත් නිර්මාණ අතර තියෙනවා. මේ සී ඩී එකට ප‍්‍රවීණයෝ කීප දෙනෙක්ම උදවු කළා. එයිනුත් වෙනසක් ලැබෙන්න ඇති.මේ ගීත නිර්මාණ හරහා ඔබ තුළ මා සුවිශේෂත්වයක් දකිනවා..වෙන්නැති. පළමු සී ඩී පටයේදී මා ගැයූ හැම ගීතයකම පද රචනයත්, සංගීතයත් මගේමයි.අද තනියෙන් මා, ඇස ගැටෙනා දස දහසක් වාරේ, පුංචි කුමරා වගෙයි, සෙව්වන්දියෙ, මගේ ඇස ගැටුණා වැනි ගීතවලට එහිදී ඉතා හොඳ ප‍්‍රතිචාර ලැබුණා.මගේ දෙවන සී ඩී එකේ අතුල, රූකාන්ත, ජගත්, නලීන්, තේජා, සංගීතයෙන් මට බොහෝ උදවු කළා. රූකාන්ත අයියා විදෙස්ගතව සිටියත්, මා වෙනුවෙන් කරපු කැපවීම් නම් විශාලයි.නව පරපුර තුළ අද දක්නට ලැබෙන්නේ අනුකරණය කිරීමක්, ඔබත් රූකාන්තගේ ගී ශෛලිය අනුකරණය කරනවා නේද?අපෝ... කොහෙත්ම නෑ. රූකාන්තගේ ගීත ගායනා කළා කියලා එයා වෙන්න පුළුවන්ද මට? රූකාන්ත කෙනෙක් ආයෙ බිහිවිය යුතු නෑ. මම ෂිහාන්. ෂිහාන් කෙනෙකුත් ආයි බිහි වෙන්නෑ කියලා මට විශ්වාසයි.'කොහොමද ඔයාගේ අනන්‍යතාව හඳුන්වා දෙන්නේ.'මං හිතන්නේ මා ගායනා කළ ජනපි‍්‍රයත්වයට පත්වුණු ඒ ගීත කීපයම හොඳම නිදසුන්. ඕනෑම කෙනෙකුට ඒ වෙනස වටහා ගත හැකි වේවි.අනෙක් දේ මම ස්ටේජ් එකකට නැගලා නිකම්ම නිකම් සිංදුවක් කියලා බැහැලා යන කෙනෙක් නොවේ. ගායනය වගේ ප‍්‍රසාංගික බව (රංගනය) ගැනත්, මා හුඟක් උනන්දු වෙනවා. ඇත්තටම අද වගේ තරගකාරී සමාජීය පරිසරයට අනුව මේ නවාංග අපි ගීතයට එකතු කළ යුතුයි. එය රසික ආකර්ෂණීයත්වයට හේතුවක් වේවි.'ඔව්. එදා කටහඬ. අද රූපය ඊටත් වඩා ඉදිරියෙන්. ඒත් මේ මොන උපක‍්‍රම භාවිතා කළත්, ටික කාලයක් ඇතුළත හැළෙන අය බොහොමයි. මේ අභියෝගය ඔබ භාර ගන්නේ කොහොමද?මට මේ ෆීල්ඩ් එකේ ඉන්න අයත් එක්ක කිසිම තරගයක් නෑ. හැබැයි, සංගීතය පිළිබඳව නම් තරගයක් තියෙනවා. ඒක අභියෝගයක්. මම නිතරම උනන්දු වෙන්නේ ඒ සංගීත දැනුම, ගායන හැකියාව, ඉතා නිර්මාණශීලීව යොදා ගන්නේ කොහොමද කියන එක ගැන. තරගය තියෙන්නේ එතැනයි. එතැනින් එහාට කිසිම තරගයක් නෑ.මොන මොන තාක්ෂණ ක‍්‍රමවේද ආවත් ඒ පිහිටෙන් මේ හැමදේම හරියට කරන්න බෑ. ඉතින් මම නිර්මාණ කරලම සංගීතයේ ගැඹුර හොයන්න උත්සාහ කරන කෙනෙක්.ප‍්‍රවීණයෙක් වෙන්න කිසිම දවසක ආසාවක් නෑ. ආධුනිකයෙක් විදිහට ඉදිරියට යන එක තමා මගේ බලාපොරොත්තුව.'ඔබ සංගීතය පිළිබඳව හදාරපු කෙනෙක්ද?ඔව්, ඒ කාලේ සුපර්ස් ස්ටාර්ස් එද්දී විශාරද විභාගයේ පළමු කොටස හදාරමින් සිටියෙ. ඒ වැඩ සටහනට කළ කැප කිරීම නිසාම විශාරද විභාගය සම්පූර්ණ කර ගන්න බැරි වුණා. ඊට පස්සේ වැඩ වැඩි වුණා. ඒත් ඉදිරියේදී ඒ සංගීත දැනුම වැඩි දියුණු කර ගන්න හිතනවා.ඒ දැනුම අපට ප‍්‍රායෝගික කර ගන්න බැරි නම්, ඇති වැඩක් නෑ. ප‍්‍රායෝගික වෙන්නයි උවමනාව. ක්ලැරන්ස්, රූකාන්ත, කසුන් එයාලටම ආවේණිකවූ ශෛලියක් හදා ගත්තා වගේම මටත් ඕනෑ මගේම ගීත ශෛලියක් හඳුන්වා දෙන්න.'වේදිකාවේදී ඔබ ඇඳුම් විලාසිතා ගැන විශේෂ ඇල්මක් දක්වනවා.'කලාකරුවෙක්, ශිල්පියෙක් දිහා මුළු ලෝකයාගේම අවධානය යොමු වෙනවා. මම කියන්නේ ඔහු හෝ ඇය, ඉතාම පි‍්‍රයමනාප සුන්දර විදිහට පෙනී සිටින්න ඕනෑ කියන එක.ගායනය විතරක් නෙවෙයි, අපේ ඉරියවු හැසිරීම්, ගමන බිමන, හිනාවෙන විදිහ, බලන විදිහ අඳින පළඳින දේ ගැනත් හොඳ අවධානයක් තිබිය යුතුයි. මම ලාභදායි ඇඳුමක් වුණත්, මට ගැළපෙන විදිහට ලස්සනට පිළිවෙළකට අඳින්න පළඳින්න, පුරුදු වුණ කෙනෙක්. ඒ පුරුද්ද මගේ තාත්තගෙන් ලැබුණ දෙයක්.'ඔයා සංගීත සංදර්ශනවලදි ප‍්‍රවීණයින්ටත් වඩා වැඩි මුදලක් අය කරනවා කියන්නේ.ඔව්. මට දෙන හින්දානේ මම එහෙම ගන්නේ. ඉතිං ඒ අයත් ඉල්ලන්න එපැයි.මම ගීතයක් වුණත් අලුතින් නිර්මාණය කරන්නේ පිට ස්ටූඩියෝ එකකට ගිහින්. අද ගීතයත් රෙකෝඩ් කරන්න. මොන තරම් මුදලක් වැය කරන්න ඕනෑද? ඒ නිසා අපි කරන නිර්මාණවලට හොඳ මිලක්. වෙළෙඳ පොළක් තියෙන්න ඕනෑ.මේ අපේ දක්ෂතාව විකුණ ගන්න විදිහ. එහෙම කියන්න ලැජ්ජා වෙන්නේ මොකටද? හැම දේකටම මිලක් තියෙනවා. කලාකාරයෝ හරිම සුන්දරයි. නිහතමානියි. උදවු කරනවා. මඟ පෙන්නනවා කීවට එහෙම නොවෙන තැන් බොහොමයි. එකතු වෙලා වැඩ කරන්න කැමති නෑ. එහෙම නොවෙනා හෙට දවසක් ගැන තමා අපිට හිතන්න වෙන්නේ.බැඳී ඇති ගිවිසුම් ඔබේ නිර්මාණ කටයුතුවලට බාධාවක්ද?නැහැ. 'සිරසෙන්' කිසිම බලපෑමක් නැහැ. අපේ ඕනෑ එපාකම් ගැන සුහදව සිතනවා. මම ස්වර්ණවාහිනිය, දෙරණ, ටී. එන්. එල්, මැක්ස් යන රූපවාහිනිවල වැඩ සටහන් කළා. ප‍්‍රතික්ෂේප වුණේ නෑ. තව කීප දිනකින් ජාතික රූපවාහිනියට ගිහිල්ලත් මට වැඩ කරන්න ලැබිලා තියෙනවා. ඒ අතරතුර වෙළෙඳ ප‍්‍රචාරණ අවස්ථාවලටත් ඉදිරිපත් වුණා. ඇඩ්ස් 15කට විතර හිටියා.ෂිහාන් පවුලේ එකම පිරිමි දරුවා. ලොකු වගකීමක් නේද?අම්මියි, තාත්තියි හැරුණාම මට ඉන්නේ අක්කා කෙනෙක් විතරයි. මගේ තාත්ති ආමි එකේ සෝල්ජර් කෙනෙක්. දැන් සේවය කරන්නේ විදෙස් රටක. එයා සංගීතයට හරිම ලැදියි. ඔහු 'යමහ' කම්පැනි එකේත් වැඩ කළා. හැම ;දයක්ම, නිදහසේ කැමති විදිහට කරගෙන යන්න එයාලා ඉඩ දීලා තියෙන්නේ.මගේ අක්කා ජයවර්ධනපුර විශ්ව විද්‍යාලයේ 'මැනේජ්මන්ට්' ඩිගි‍්‍ර එක හදාරනවා. එයත් සංගීතයට හරිම ලැදියි.ගෑනු ළමයින්ගේ ආකර්ෂණයක් ආදරයක් ෂිහාන්ට තියෙනවා. ඒ අය අතර තවම විශේෂ කෙනෙක් නැද්ද?(හිනාවෙමින්) ඔය අහන්නේ ආදරය ගැනනේ. හැම මොහොතකම ලස්සන, පිළිවෙළ පිරිසුදුකම ගැන මම හිතනවා. මගේ හිත ඇදිලා යන්නෙත් එහෙම ගෑනු ළමුන්ට. එහෙම හිතනව නම් ආදරේ කරන්න හිතෙන අය ගොඩක් ඉන්නවා. හැබැයි ඒ හැමෝම කසාද බඳින්නත් බෑනේ.ඒත් කියන්න බෑ. ඒ කවුරු ළඟ මගේ හිත නතර වේද කියලා. මගේ හිත හරියටම කෙනෙක් ළඟ නතර වුණ දවසට මම ඒ බව නොසඟවා කියන්නම්.කාලයක් මම හින්දි සිනමාවේ කාජල්ට දැඩිසේ ආදරය කළා. ඒක මොන තරම් පිස්සුවක්ද කියනවා නම්, උදේ හවා එයාගේ පින්තූරය බල බලා ඉන්නවා. කාමරයේ තියාගෙන.ඇත්තමයි. ආදරය ගැන මගේ හිතේ තියෙන්නේ ලොකු බලාපොරොත්තුවක්. අවංක හැඟීමක්. මම හිතන්නේ කෙදිනක හෝ මගේ ආදරය විවාහයෙන් කෙළවර විය යුතුමයි කියලා.ජයමිණි අත්තනායක</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=av08022410</link>
    <topic>මේක වසංගතයක්</topic>
    <author>රංජිත් කරුණාරත්න-කුරුණෑගල</author>
    <content>සිතාරයට ජීවය දෙන ප‍්‍රදීප්ලෝක රූ රැජින නිසා චීනය සිහින පොදි බැඳගෙනබටහිර අසුබ දිසාවක් නොවේ“මිනිස්සු සිනමාහල්වලට එන්නේ ඔළුවට තවත් ප‍්‍රශ්න දාගන්න නෙවේ”මහින්ද ගේ ආගිය කතාකලඑළියටසිනමා ලේඛකයන් 35කට ගෞරව සම්මාන“අදටත් මගේ ගීත මුලින්ම රසවිඳින්නෙසරෝජිනී”කා ළඟ මගේ හිත නවතීද කියලා දැන්ම කියන්න බැහැමේක වසංගතයක්කොහොමද තොරතුරුකාංචනා මෙන්ඩිස්ගී මදිරාචංචලාබොලිවුඩ් පුරයෙන්අභියෝග - තරග එන තරමට හොඳයිඔලිම්පික් රන් පදක්කම් දිනූ සූපවේදියා - දිමුතුලෝක කැරම් කිරුළ දානා....සමාජයක යහ පැවැත්මට ලජ්ජ බය දෙක රැකීම අත්‍යාවශ්‍යය. එමගින් සමාජයක සදාචාරසම්පන්න බවත් නීති ගරුක බවත් යන දෙකම ආරක්ෂාවේ. අපේ ඇඳුම් පැළඳුම්, හැසිරීම් රටා, චරියා පද්ධතීන්, සියල්ලටම පදනම ලජ්ජා බය දෙකයි.එය අනිවාර්යයෙන් ම ආරක්ෂා කළ යුතු ගුණාංගයක් වුවත්, එය විනාශ කිරීමේ කොන්ත‍්‍රාත්තුව අද සමහර එෆ්.එම්. නාළිකා සහ රූපවාහිනී නාළිකා මගින් මනාව ඉටුකරනු පෙනේ.කලාකරුවන් යයි කියා ගන්නා වැඩි දෙනෙක් ඔවුන්ගේ හිස් බව, අලුගොඩක වැටුණු පණුවන් සේ දඟලමින් ගයන පෙ‍්‍ර්ම යාදිනිවලින් ද, පියරු බබාලා ගේ බොළඳ ටෙලි නාට්‍ය මගින් ද, ප‍්‍රසිද්ධ රංගායතන යයි කියා ගන්නා සමහර නැටුම් කඩකාරයන්ගේ හෙලුවැලි නර්තන තුළින් ද විදහා දක්වති.ඒ අතර ඉන්දියාවේ පවා පිළිකුල් කර ඉවත දමන අසභ්‍ය චිත‍්‍රපටි තොග පිටින් ගෙන්වා රෑ දවල් දෙකේ අපට පෙන්වති.නමට පමණක් නිළියන් වූ චිංචිමානවිකාවෝ, පෙන්විය හැකි කුසලතා නොමැති නිසාම තම නිරුවත වුවද පෙන්වීමට පසුබට නොවෙති. බොළඳ වැඩසටහන් මෙහෙයවන අඳ බාලයින්ට කෑම බීම, ඇඳුම් පැළඳුම් නවාතැන් හා ඊටත් වැඩි දේ වුව ද සපයන වෙළෙන්දෝ ද සිටිති. ඒවාට ලොල් වූ බාලයෝ උන්ගේ පදයට නටති. ලජ්ජා බය අමතක කරති.අපේ ගෙවල් සිනමා ශාලා හෝ සමාජ ශාලා නොවේ. දූ දරුවන් මාපියන් සහෝදර සහෝදරියන් එකට සිටින අප නිවෙස්වල යම් හැදියාවක් පවතී. විනීත බවත් පවතී. ඒ අතරට පැන මේ නිවටයන් නටන නැටුම් අප තවත් කොතෙක් කල් බලා සිටිය යුතු ද?රංජිත් කරුණාරත්න-කුරුණෑගලමානව සම්පත තරම් උත්තරීතර සම්පතක් මිහිපිට නැති තරම් ය. මිනිස් මොළයෙහි ඇති ප‍්‍රබල බලවේගය හා කි‍්‍රයාකාරිත්වය නිසා හඳට පවා පා තැබුවා නම් රූපවාහිනිය හෝ වෙනත් නාළිකා පිළිබඳව කවර කතා ද?සුළු වරදක් දුටු කල ඒවා පිළිබඳව විවේචනය කරමින් සිටිනවාට වඩා හොඳ අදහස් හා යෝජනා ලබා දී සමාජයට වැඩදායකවීම මොන තරම් ප‍්‍රයෝජන දැ'යි මඳක් සිතීම කාලෝචිතයි.රූපවාහිනිය, එෆ්.එම්. හෝ වෙනත් නාළිකා තුළින් මිනිසාට සුන්දර චිත‍්‍රයක් පමණක් නොව හොඳ දැනුමක් ද ලැබේ. මෙවන් නාළිකා තුළින් ප‍්‍රතිඵලයක් නැතැ'යි යම් අයෙක් කියනවා නම් එය අමූලික බොරුවකි. අද සමාජයේ අසන්නට දකින්නට ලැබෙන දේවල් හා සංසන්දනය කර බැලීමේදී රූපවාහිනි හා එෆ්.එම්. නාළිකා තුළින් දකින අසන දෑ ශිෂ්ඨ යැ'යි කීම නිවැරදියි.කළගෙඩියක් තරම් ඔලුගෙඩියක් ඇතුළෙ අලගෙඩියක් තරම් මොළ ගෙඩියක් තිබෙන අප මඳක් නව පරපුර ගැන සිතා කටයුතු කිරීමෙන් නව පරපුර සුමඟට ගෙන යෑම අසීරු නැත.දොරමඬලාව - ධර්ම චින්තා - අධ්‍යාපනික වැඩසටහන් - ඉවුම් පිහුම් - වෛද්‍ය සාකච්ඡා - විශේෂයෙන් ඉංග‍්‍රීසි පාඩම වැනි තවත් බොහෝ දෑ තුළින් ලබාදෙන දැනුම හා ශික්ෂණය අතිමහත් ය.ලයනල් ජයලත් - බඳුරාමුල්ලවත්තබොහෝ එෆ්.එම්. නාළිකා සහ රූපවාහිනි නාළිකාවල වැදගත් වැඩසටහන් අඩුයි. සමහර ටෙලිනාට්‍යය ඇත්තටම විකාරයක්, විහිළුවක්... අවසානයක් නැතුවා මෙන් ජනප‍්‍රිය රැල්ලේ කතා අද සෑම රූපවාහිනි නාළිකාවකම පාහේ විකාශය වෙනවා.සමහර එෆ්.එම්. නාළිකාවල විකාර වැඩසටහන් යනවා. බලන අහන අපට වෙලාවකට එය නැරඹීමට ඇසීමට පවා එපා වෙනවා.රාති‍්‍ර 7.00 රූපවාහිනිය ඉස්සරහ ඉඳගන්නා ලොකු කුඩා කවුරුත් ආපසු නැගිටින්නේ තිබෙන සියලු ම ටෙලිනාට්‍යය, තේරුමක් නැති වැඩසටහන් නිම වීමෙන් පසුයි. ගේ දොර වැඩ, ළමයින්ගේ පාසල් වැඩ, සියල්ල මඟ හැර නාළිකාවලටම ඇබ්බැහි වෙලා.රසිකා වනිගසේකර - වඳුරඹවිවෘත ආර්ථිකයත් සමඟ අප රටේ ද ගුවන් විදුලිය සහ රූපවාහිනිය විද්‍යුත් මාධ්‍යයන් මගින් ජන සංස්කෘතියට සිදු කරන බලපෑම අසීමිත ය. ජන විඥානය හීන කරන දෑ මෙන් ම ජන විඥානය පෝෂණය කරන වැඩසටහන් ද මෙම මාධ්‍යයයන් ඔස්සේ සමාජගත කෙරේ. ඉන් සමාජයේ යහපතට, පවුලේ සංවර්ධනයට, ඉවහල් වන දෑ 'දියෙන් කිරි වෙන්කර ගන්නා හංසයෙකු සේ', උකහා ගැනීමට සමත් විය යුතු ය.'කියන්නා කෙසේ කීවත් අසන්නා සිහිබුද්ධියෙන් ඇසිය යුතුයි' යන සමාජ ඔවදන මාධ්‍යය භාවිතයේ දී සැලකිල්ලට ගත යුතු ය. අපි ජනමාධ්‍යයේ වහලෙකු නොවෙමු. ජනමාධ්‍යය අපගේ වහලෙකු බව සිහි කැඳවා ගමු.නිහාල් දර්ශන බෝගහගේ - රුවන්වැල්ලසමාජයේ ඕනෑම මට්ටමක අයෙකු තම යුතුකම් වගකීම් පවා අමතක කර අනවශ්‍ය ලෙස රූපවාහිනියට, ගුවන් විදුලි නාළිකාවලට ඇබ්බැහි වීම වැරදි ය.තම වැඩකටයුතු කරන අතරතුර තොරා ගැනීමකින් යුතුව මේවායේ වැඩසටහන් රසවිඳීම තමන්ගේ පමණක් නොව මුළු රටේ ම දියුණුවට හේතු වේ යැයි මගේ මතයයි.සුරත් චාමර ජයසිංහ - හොරණඅද රූපවාහිනියක් සෑම නිවහනකම ඇති නිසා සියලුම වැඩසටහන් ආලින්දයට වී නොමිලේ ම නැරඹිය හැකි ය. සෑම නාළිකාවකම විකාශනය වන සිනමා පටවල දුම්පානය සහ මත්පැන් පානය කරන ජවනිකා රැගත් රූප රාමු රජයේ දුම්පානය සහ මත්ද්‍රව්‍ය රෙගුලාසි යයි කියමින් කොටු දමා ආවරණය කරති.නමුත් සිනමා පටවල තිබෙන දරුණු අපරාධ, මංකොල්ලකෑම්, මිනිමැරුම්, අපරාධ සඳහා සූදානම් වෙන සංවාද, අඩනිරුවත් නැටුම්, අශිෂ්ඨ පෙ‍්‍ර්ම ජවනිකා ජනතාවට නැරඹිය හැකි ය. දරුවන් මේ මගින් බොහෝ දේ ඉගෙන ගැනීම වැලැක්විය නොහැක.සියලුම නාළිකා වෙළෙඳ සමාගම් වල මුදල් වලට යට වී ඇති නිසා වැදගත් ප‍්‍රවෘත්තියක්වත් වෙළෙඳ දැන්වීමකින් තොරව ශ‍්‍රවණය කළ නොහැක.අයිලින් සෝවිස් - වැලිසරරූපවාහිනිය ගැන දැන් නම් පැවසෙන්නේ ත‍්‍රාසය මතුකරන නාටක රඟ දෙන්නේ මතු පරපුරට නැත කිසිවක් යොමු වන්නේ සාරධර්ම සිඳ බිඳදා ගෙන යන්නේඉඳහිට පැරණි ගීයක් දෙසවන් වැටෙතී එය යටපත්ව යන විලසින් රැඟුම් දෙතී අඩ නිරුවතින් බහුරූ කෝළම් නටතී වාණිජ රැල්ලෙ එල්ලී පැසසුම් ලබතීළමා පරපුරට මොනවද හිමි වන්නේ ළමා මණ්ඩපය මතකයෙ රඟ දෙන්නේ ප‍්‍රතිභා පිරුනු ශිල්පීන් නැත හමු වන්නේ මිණි කැට නොවෙයි ගොම රිටිමයි මතු වන්නේකිත්සිරි ඒ. මද්දෙවිතාන - මත්තෙගොඩබොළඳත්වයේ යටි පතුළේ කිමිදෙන ඇතැම් මාධ්‍ය ආයතන අපටද ඔවුන් හා කිමිදෙන්නට ආරාධනා කරයි. මාපියන්ට තම වගකීම් අමතක වී ඇත. දරුවන්ගේ ප‍්‍රශ්නවලට ඇහුම්කන් දෙන්නට ඔවුන්ට වේලාවක් නැත. දරුවන් හා මව්පියන් එක්ව සිට අසන, බලන වැඩ සටහන් තුළින් හෙට දිනයේ මාපියන් නොහඳුනන, මනුෂ්‍යත්වය නොහඳුනන තවත් පරපුරක් බිහිවේ. ප‍්‍රශ්නයක් දිහා විවිධ කෝණවලින් බලා අදහස් ප‍්‍රකාශ කරන පරපුරක් පිළිබඳ අපට බලාපොරොත්තුවක් නැත. මන්දයත් කට ඇරගෙන ඕනෑම දෙයක් අසන්නට දකින්නට පමණක් පුරුදු පරපුරක් හෙට දිනයේ සමාජගත වේ.අධ්‍යාත්මිකව භාෂාත්මකව හා මන්ද පෝෂණයෙන් පෙළෙන ළමා පරපුරට, තරුණ පරපුරට මාධ්‍ය හරහා කොළ කැඳ කෝප්පයක් දෙන්නට තරම්වත් මාධ්‍ය ශක්තිමත් නැත. ජාතියක අනන්‍යතාවය අමු අමුවේ මරා දමමින්, සමාජය විනාශ මුඛයට ඇද දමමින්, භාෂාව නසමින්, සංස්කෘතික හර පද්ධති විනාශ කරමින්, අපේකම නැති කරමින් මේ නාළිකා යන වේගවත් ගමන් මඟ කොතැනින් අවසන් වේදැයි සිතාගත නොහැකියි.මධුරංග පෙරේරාකොළඹ සරසවිය.එෆ්. එම්. නාළිකා විවිධ වයස් තලවල අයගේ සිත් ඇද බැඳ තබා ගැනීමට සූක්‍ෂම ලෙස කුමක් හෝ උපක‍්‍රම යොදා ගනියි. මේ ඇබ්බැහි වීම නිසා වැඩිහිටි පිරිස මෙන්ම ළමයි ද තමාගේ වටිනා කාලය අපතේ හරිති. ඔවුන් රූපවාහිනි නාළිකාවලට ගැතිවූ උදාසීන පුද්ගලයන් වනවාට සැක නැත.පාසල් යන දරුවන්ට මවුපියන්ට එකට නැරඹිය නොහැකි විකෘති කාම රැල්ලේ ටෙලිනාට්‍ය වෙළෙඳ දැන්වීම් නිසා පාසල් යන දරුවන් විකෘති මානසිකත්වයට පත්වී ඔවුන්ගේ යහ පැවැත්ම හා ගුණාංග ගිලිහී යයි.රුවන් සී. සුමනරත්න - කුරුණෑගලසැබෑ ලොවකට වඩා සිහින ලොවක ජීවත් වන පිරිසක් අද සමාජයට දායක වී ඇත්තේ එෆ්. එම්. හා රූපවාහිනි නාළිකාවල අදූරදර්ශී හා අවිචාරවත් වැඩ සටහන් නිසයි. අප මවුබිමේ බිහිවූ ශ්‍රේෂ්ඨ රණවිරුවන් ගැන නොදන්නා අපේ පාසල් දරුවන්ගේ වීරයන් වී ඇත්තේ කාටුන් බල්ලන්ය. අපේ පැරණි ජන කථා, සුරංගනා කථාවල අහලකටත් තැබිය නොහැකි මනස්ගාත කතා ළමා පරපුර බිලිගෙන ඇත.එක් නාළිකාවක් මොනව හෝ ටිකක් කලවම් කර කොත්තු නාට්‍යයක් පෙන්වන විට අනෙකුත් නාළිකාද අන්ධානුකරණයෙන් ඒවාම අනුකරණය කරති. භාෂාවට, සාහිත්‍යයට ළමා පරපුරට එසේම මුළු රටටම මහත් ව්‍යසනයක් ව ඇති මේ වසංගතය මර්දනය කරලීම සියළු දේශපෙ‍්‍ර්මීන්ගේ වගකීමයි.වීරද්දන සිිසිර කුමාර - බූස්ස </content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=av08022411</link>
    <topic>කොහොමද තොරතුරු</topic>
    <author/>
    <content>සිතාරයට ජීවය දෙන ප‍්‍රදීප්ලෝක රූ රැජින නිසා චීනය සිහින පොදි බැඳගෙනබටහිර අසුබ දිසාවක් නොවේ“මිනිස්සු සිනමාහල්වලට එන්නේ ඔළුවට තවත් ප‍්‍රශ්න දාගන්න නෙවේ”මහින්ද ගේ ආගිය කතාකලඑළියටසිනමා ලේඛකයන් 35කට ගෞරව සම්මාන“අදටත් මගේ ගීත මුලින්ම රසවිඳින්නෙසරෝජිනී”කා ළඟ මගේ හිත නවතීද කියලා දැන්ම කියන්න බැහැමේක වසංගතයක්කොහොමද තොරතුරුකාංචනා මෙන්ඩිස්ගී මදිරාචංචලාබොලිවුඩ් පුරයෙන්අභියෝග - තරග එන තරමට හොඳයිඔලිම්පික් රන් පදක්කම් දිනූ සූපවේදියා - දිමුතුලෝක කැරම් කිරුළ දානා....රොහාන් ශාන්ත බුලේගොඩ සංගීත ක්ෂේත‍්‍රයේ කලක පටන්ම බොහොම හෙමින් ගමනක් යන ගායකයෙක්. පසුගිය කාලෙ පුරාම ඔහුගෙන් අලුත් ගීතයක් අපට අහන්න ලැබුණෙ නැති තරම්. රොහාන්ට කතා කළාම ඔහු කිව්වෙ අලුත් නිර්මාණ එකතුවේ වැඩ කටයුතු සියල්ල මේ වෙනකොට නිමවී තිබෙන බවයි.එළඹෙන අපෙ‍්‍ර්ල් මාසයේදී විතර මේ නිර්මාණ එකතුව එළි දක්වන්න සුබ වෙලාවක් එනකම් රොහාන් මඟ බල බල ඉන්නවා.ඒත් එක්කම රොහාන්ගේ වෘත්තීය ජීවිතේ ගමන් මඟත් ඔහු අලුත් පැත්තකට හරව ගෙන. දැන් ඔහු ඔහුගේම නිර්මාණ සහ මුද්‍රණ ප‍්‍රචාරණ හා ප‍්‍රචාරක ආයතනයක් පවත්වාගෙන යනවා. ඒ හින්ද වෙනදට වැඩිය ජීවිතේ කාර්ය බහුලයි කියල තමයි ඔහු කියන්නේ. ප‍්‍රචාරණ ආයතනයේ වැඩ නිසා කලාව වෙනුවෙන් වැඩි ඉඩක් වෙන් කරන්න දැන් ඔහුට අපහසුයි. 'සඳක් නම්' සහ 'ඔබ මලක්' නම් වූ ඔහුගේ පෙර නිර්මාණ එළි දක්වලත් දැන් සෑහෙන කාලයක් වෙනවා. රොහාන් කියන විදියට අවුරුදු 6 කට පස්සෙ මේ අලුත් ගීත එකතුව එළි දක්වන්න හදන්නේ. ජනපි‍්‍රය නිළි කුසුම් රේණු මේ දිනවල අලුත් සතුටකින් තමයි කල දවස ගෙවන්නෙ. ඒ ඇය කලක පටන් පෙරුම් පිරුව නව නිවහනක පදිංචි විමේ සතුටත් සමඟ. කුසුම් පි‍්‍රයන්ත ඇතුළු දූ දරුවන් පසුගියදා ඔවුන් අලුතින් තැනූ කලාපුරයේ නව නිවහනේ පදිංචියට ගිහින්.අලුත් අවුරුද්දේ හරියටම කුසුම්ගේ උපන් දිනය යෙදුණු ජනවාරි 30 වැනිදා තමයි ඔවුන් නව නිවහනේ පදිංචියට ගිහින් තිබෙන්නේ. 15, කලාපුර, ටෙම්ප්ලර්ස් පාර, ගල්කිස්ස තමයි මේ නිවහනේ ලිපිනය.කුසුම් - ශි‍්‍රයන්තගේ වැඩිමල් දියණිය අධ්‍යාපන කටයුතු සඳහා ඉන්දියාවට ගොස් සිටින නිසා බාල දියණිය විතරයි දැන් ඔවුන් ළඟ ඉන්නේ. නව නිවස ලස්සනට තබා ගැනීමේ කටයුතු වෙනුවෙන් කුසුම් කාර්යබහුල වෙනවා වගේම රංගනය පැත්තෙනුත් ඇයට මේ දිනවල වැඩ ගොඩයි.'රෝමය ගිනි ගනියි' සහ 'සුබ සහ යස' නාට්‍යයත් එක්ක රට වටේ යන්නත් වෙලා. ඊට අමතරව හේමසිරි සෙල්ලප්පෙරුම ගේ "ච්භනතඪජචබඥ" චිත‍්‍රපටයටත් 'සංජානා' චිත‍්‍රපටයටත් ජැක්සන් ඇන්තනි ගේ 'අබා' චිත‍්‍රපටයටත් ඇය සම්බන්ධ වී සිටිනවා. ඉදිරියේදී සනත් අබේසේකරගේ නවතම චිත‍්‍රපටයේ රඟපාන්නත් ඇයට ඇරයුම් ලැබී තිබෙනවා. ළයාන්විතයා. කීර්තිට ආදරේට කියන නම. පහුගිය ජනවාරි 29 වැනිදා ළයාන්විතයට සුවිශේෂි දවසක් වුණා. ඒ, තවත් උපන්දිනයක් නිසා.හැමදාමත් කීර්තිගෙ උපන් දිනේ ගෙවිල ගියේ ළමා නිවාසෙක පුංචිවුන් එක්ක. එහෙමත් නැතිනම් වැඩිහිටි නිවාසෙක. පන්සලකට ගිහින් මලක් පහනක් පූජා කරල නැතිබැරි අයත් එක්ක උපන්දින සතුට බෙදාගත්ත මිස පාටි දාන සිරිතක් කීර්ති ළඟ නැහැ.ඒ පින් දහම්වලට අමතරව මෙදා උපන් දිනේ දවසෙ නම් කීර්ති නැවුම් අත්දැකීමක් විඳගත්තා. උපන්දින කේක් ගෙඩියක් කපල තමන්ගෙ ගෝල බාලයො එක්ක පැදුරු පාටියක මිහිර විඳගත්තෙ ජීවිතේ පළමු වතාවට.හැමදාමත් ගුරු බැතියෙන් ශිල්ප හැදෑරුව මිස මෙහෙම සුහද අත්දැකීමක් විඳල නැති ගෝල බාලයන්ටත් මේ සොඳුරු රාති‍්‍රය නැවුම් අත්දැකීමක් වුණා."කීර්ති සර් අපිට සංගීත දැනුම දෙන්නෙ, ගුරු මුෂ්ටියකින් තොරව. ඉතාම කැපවීමෙන්. අපි වාසනාවන්තයි එහෙම ගුරුවරයකුගෙ ගෝලයො වෙන්න ලැබීම. තරුණ ළමයි වගේම වැඩිහිටි අපිත් සර් ඉස්සරහ ගෝලයො.ඉතින් සර් අපිට පැදුරු පාටියක් දුන්න වගේම අපිත් අපේ ආදර ගෞරවය පෙන්වන්න පුංචි සාදයක් ලෑස්ති කළා. පන්තියෙ හැමෝම ඒකා වගේ මගෙ යෝජනාවට කැමති වුණා. අපිට ඕනෙ වුණේ් සර්ව පුදුම කරවන්න. අනික ගුරු භක්තිය ආදරය ඉදිරියට එන ළමයින්ටත් හුරු කරවන්න. සංග‍්‍රහය පුංචි වුණත් එතැන තිබුණු සාමුහික හැඟීම, ගුරු භක්තිය, වටිනාකම හැම කෙනෙකුම අත් වින්ඳෙ වයස් බේදයකින් තොරව. ඒ හින්ද සර්ට වගේම අපිටත් මේ අත්දැකීම සුවිශේෂයි"ඉතින්, ළයාන්විතයගෙ උපන් දිනේ ගැන විස්තරේ අපිට කිව්වෙ ලිලානි ගුණසේකර. කීර්ති පැස්කුවල් ආදරණීය ගුරුතුමාගේ ජ්‍යෙෂ්ඨ ගෝලයෙක් විතරක් නෙවෙයි, කි‍්‍රස්ටෝපර් පෝල් ප‍්‍රවීණ ගායකයගෙ පිය බිරියත් ඈ.කොහොම වුණත්, ගුරු - ගෝල සබැඳියාව තහවුරු කළ කීර්තිගෙ මෙදා උපන් දිනේට පරක්කු වෙලා හරි අපිත් සුබ පතනවා.එකම කාල වකවානුවක චිත‍්‍රපට තුනක වැඩ කරනව කියන්නේ ලේසි පහසු කාර්යයක් නොවෙයි. ඒකත් කැපවීම සහ උනන්දුව තිබෙනවා නම් කෙනෙකුට ඒ කාර්යය ජය ගන්න බැරිකමකුත් නෑ. සිනමාවේ ජනපි‍්‍රය නිළි අනර්කලි ආකර්ෂා මේ අත්දැකීමට පසුගිය දිනවල මුහුණ දුන්නා. සුමිත් කුමාරගේ 'රාම සැරය' චිත‍්‍රපටයේත් ලාල් පි‍්‍රයදේවගේ මගෝ - ඩිගෝඩයි' චිත‍්‍රපටයේත් රෝයි ද සිල්වාගේ 'සදා ආදර ජෝති' චිත‍්‍රපටයේත් ඇය වැඩ කළේ එකම කාලයක.උදේට නුවර ෂූටිං ඉඳල හවසට කොළඹට ඉගිල්ලෙන අවස්ථාත් තිබුණලු. මේ හින්දම ඇය අසනීපත් වෙලා. මේ දිනවල ඇය නිවසට වෙලා ටිකක් විවේක ගන්නවා.මේ විවේකය ඉතාම කෙටියි කියලයි ඇය කියන්නේ. ඊළඟට ඇය'King hansa' සහ ආලංකුලම නිෂ්පාදනය කරණ චිත‍්‍රපටයකත් සිවගුරුනාදන්ගේ චිත‍්‍රපටයකත් රඟපාන්න සූදානම්ව ඉන්නවා.චිත‍්‍රපට තුනක රඟපාන අතරතුරම ඇය රෝයි ද සිල්වා අධ්‍යක්ෂණය කළ 'සර් ලාස්ට් චාන්ස්' චිත‍්‍රපටයේ හඬකැවීම් වලටත් සහභාගි වුණා. </content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=av08022412</link>
    <topic>කාංචනා මෙන්ඩිස්</topic>
    <author>ගාමිණී සුසන්ත</author>
    <content>සිතාරයට ජීවය දෙන ප‍්‍රදීප්ලෝක රූ රැජින නිසා චීනය සිහින පොදි බැඳගෙනබටහිර අසුබ දිසාවක් නොවේ“මිනිස්සු සිනමාහල්වලට එන්නේ ඔළුවට තවත් ප‍්‍රශ්න දාගන්න නෙවේ”මහින්ද ගේ ආගිය කතාකලඑළියටසිනමා ලේඛකයන් 35කට ගෞරව සම්මාන“අදටත් මගේ ගීත මුලින්ම රසවිඳින්නෙසරෝජිනී”කා ළඟ මගේ හිත නවතීද කියලා දැන්ම කියන්න බැහැමේක වසංගතයක්කොහොමද තොරතුරුකාංචනා මෙන්ඩිස්ගී මදිරාචංචලාබොලිවුඩ් පුරයෙන්අභියෝග - තරග එන තරමට හොඳයිඔලිම්පික් රන් පදක්කම් දිනූ සූපවේදියා - දිමුතුලෝක කැරම් කිරුළ දානා....අලුත් ගෙදරකට ගියා කියන කතාව ඇත්තද?ඔව්. මම දැන් ඉන්නෙ කටුනායක. දැන් මාස 7 ක් විතර වෙනව මේ ගෙදර පදිංචියට ඇවිල්ල. මමයි අම්මයි තමයි මෙහෙ ඉන්නෙ.විවාහයට ඉස්සරවෙලා මගෙම කියල නිවෙසක් හදාගන්න ලොකු බලාපොරොත්තුවක් තිබුණා. දිවා රෑ මහන්සිවෙලා හොයපු සල්ලි අර පරිස්සමින් වියදම් කළ නිසා තමයි මට මේ ගේ හදාගන්න ලැබුණෙ.විවාහය කල් දමනව කියන්නෙ ඇත්තද?නැහැ. මම මේ අවුරුද්දෙ විවාහ වෙනවා. එයා කලාවට සම්බන්ධ කෙනෙක් නෙමෙයි. පරිගණක ක්ෂේත‍්‍රයේ රැකියාවක් කරන්නේ. මේ දවස්වල එයා පිටරටක. මම එහෙ ගිය වෙලාවෙ තමයි අපි හඳුනා ගත්තෙ. වැඩි විස්තර ඉදිරි කාලයෙදි ඔයාලට කියන්නම්.ඔබ විලාසිතා ඇඳුම් පැළඳුම් ගැන හරි පරිස්සම් කියන්නෙ ඇත්තද?ඒක ඇත්ත. මම විලාසිතාවලට ගොඩක් කැමතියි. ඒත් මට නොගැළපෙන විලාසිතාවක් කරන්න මම යන්නෙ නෑ. විශේෂයෙන්ම මම කොටට ඇඳල ඡායාරූපවලට ඉන්නෙ නෑ. ඒක මගෙ ප‍්‍රතිපත්තියක්.ඔබ ආගමට ගොඩක් ලැදියි කියන්නෙ ඇත්තද?ඇත්තෙන්ම මම ආගමට ගොඩක් ලැදියි. මට පුලුවන් හැම අවස්ථාවකම පල්ලියෙ ආගමික කටයුතුවලට සම්බන්ධ වෙනවා. ඒ වගේම ආගමික ඉගැන්වීම්වලට අනුව ජීවත් වෙන්නත් මම හැම තිස්සෙම උත්සාහ කරනවා.පාසල් යන කාලෙ ඔබ වෛද්‍යවරියක් වෙන්න සිහින මැව්ව කියන කතාව ඇත්ත ද?ඇත්තෙන් ම ඔව්. මගෙ හිතේ තිබුණු ඉලක්කයක් ඒක. සාමාන්‍ය පෙළ මම හොඳීන් සමත් වුණා. උසස් පෙළ කරල ප‍්‍රතිපල එනතෙක් ගෙදරට වෙලා ඉන්න කොට තමයි මම ටෙලිනාට්‍ය වලට සම්බන්ධ වුණේ.ටෙලිනාට්‍යවල ස්ථාවරයක් ලැබුණු නිසා මම දිගටම කලාවේ හිටිය. එහෙම නොවුණ නම් මගෙ ඉලක්කය දිනාගන්න මම උත්සහ කරනව. හැබැයි මම කලාවට ආව එක ගැන කොහොමටවත් දුක්වෙන්නෙ නෑ; හරිම සතුටුයි. මට මෙච්චර රටේ ජනතාව ආදරය කරන්නෙ කලාව නිසානෙ. ඒත් වෛද්‍යවරියක් වුණා නම් කී දෙනෙකුට පිහිට වෙන්න අවස්ථාව තිබුණ ද?ගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=av08022416</link>
    <topic>අභියෝග - තරග එන තරමට හොඳයි</topic>
    <author>හේමාලි විජේරත්න</author>
    <content>සිතාරයට ජීවය දෙන ප‍්‍රදීප්ලෝක රූ රැජින නිසා චීනය සිහින පොදි බැඳගෙනබටහිර අසුබ දිසාවක් නොවේ“මිනිස්සු සිනමාහල්වලට එන්නේ ඔළුවට තවත් ප‍්‍රශ්න දාගන්න නෙවේ”මහින්ද ගේ ආගිය කතාකලඑළියටසිනමා ලේඛකයන් 35කට ගෞරව සම්මාන“අදටත් මගේ ගීත මුලින්ම රසවිඳින්නෙසරෝජිනී”කා ළඟ මගේ හිත නවතීද කියලා දැන්ම කියන්න බැහැමේක වසංගතයක්කොහොමද තොරතුරුකාංචනා මෙන්ඩිස්ගී මදිරාචංචලාබොලිවුඩ් පුරයෙන්අභියෝග - තරග එන තරමට හොඳයිඔලිම්පික් රන් පදක්කම් දිනූ සූපවේදියා - දිමුතුලෝක කැරම් කිරුළ දානා....‘සිරස එෆ්.එම්’ 14 වැනි වියට එස්. එම්. මරික්කාර්මෙරට එෆ්. එම්. ගුවන් විදුලි මාධ්‍යයේ පෙර ළියක් කළ ‘සිරස’ ගුවන් විදුලිය දශකයකට අධික ගුවන් විදුලි ඉතිහාසයක් හිමි කර ගනිමින් සිය ගමන් මගේ තවත් එක් සුවිශේෂි සන්ධිස්ථානයකට එළඹ සිටියි.ඒ සිරස ගුවන් විදුලිය සිය 14 වැනි වර්ෂ පූර්ණයට ළඟා වීමයි. ඒ නිමිත්තෙන් සිරස ආයතනය විවිධ වැඩසටහන් රැසක් සංවිධානය කර ඇත. සිරස ගුවන් විදුලි නාලිකා ප‍්‍රධානි සහ සිරස මාධ්‍ය ජාලයේ ප‍්‍රචාරක සහ ප‍්‍රවර්ධන අංශ ප‍්‍රධාන එස්. එම්. මරික්කාර් සමඟ කළ පිළිසඳරකි මේ.පුරා වසර 14 ක් ගුවන් විදුලි මාධ්‍යයේ ‘සිරස’ ට හිමි තැන ඔබ දකින්නේ කොහොම ද?අපි අපේ ආරම්භයේ සිට මේ දක්වා ආපසු හැරිලා බලද්දී ගුවන් විදුලි කලාවේ පාර බොහෝ දෙනකුට කියා දුන්න ප‍්‍රමුඛයා බව ආඩම්බරයෙන් කියන්න පුළුවන්. අපි අපේ වැඩසටහන් තුළින් ඒ බව ඔප්පු කරල තිබෙනවා. ගුවන් විදුලි මාධ්‍යය ඇහෙන මාධ්‍යයක් නොව අහන මාධ්‍යයක් බවට අපි පත් කරලා තිබෙනවා. මම හිතනවා මේක තමයි අපි ලබපු ජයග‍්‍රහණය කියලා.අද වන විට ගුවන් විදුලි නාළිකා රාශියක් ලංකාවේ පිහිටුවා තිබෙනවා. මේවා සිරසට අභියෝග නොවෙයි ද?අභියෝග, තරග එන තරමට තමයි අපේ හැකියාව මතුවෙන්නේ. ඒ නිසා තව ගුවන් විදුලි නාලිකා කීයක් ආවත් අපට ඒ තරගෙට මුහුණ දෙන්න පුළුවන්. එහෙම තරගයක් තියන කොට හැමදාමත් අපේ වැඩ සටහන් අලුත් වෙනවා. නව අදහස් එකතු වෙනවා.අද වන විට බොහෝ දෙනෙක් ශ‍්‍රවණ මාධ්‍යයට වඩා ඇස කන පිනවන රූපවාහිනි මාධ්‍යයට යොමු වෙලා ඉන්නවා. එතකොට ගුවන් විදුලි ශ‍්‍රාවකයෝ අඩු වෙනව නේද?තරගකාරී මාධ්‍ය ලෝකයේ අපි ජීවත් වුවත් අදටත් මම විශ්වාස කරනවා තව අවුරුදු 10 - 15 ට වත් ගුවන් විදුලි මාධ්‍යය නැතිවෙන්නෙ නෑ කියලා. කොයි තරම් මාධ්‍ය පුළුල් වුණත් ගුවන් විදුලි ශ‍්‍රාවකයන් ඉන්නවා.අනික් පැත්තෙන් ලංකාවේ තවමත් විදුලිය නැති ප‍්‍රදේශ කොයි තරම් තියෙනවද. ඒ මිනිස්සු භාවිතා කරන්නේ ගුවන් විදුලිය. කොළඹ නගරය තුළ වුණත් උදේට සවසට ගුවන් විදුලිය අහන අය කොච්චර ඉන්නව ද. උදේට වාහනේක ඔෆිස් එන කෙනාත් අහගෙන එන්නෙ ගුවන් විදුලිය. ඒ නිසා මට නම් හිතෙන්නේ රූපවාහිනිය අභියෝගයක් නොවෙයි කියලා.සිරස 14 වැනි සංවත්සරය වෙනුවෙන් මොනවද කරන්නේ?අපේ තේමා පාඨය වෙනස් කරපු ප‍්‍රචාරක වැඩපිළිවෙළක් කරගෙන යනවා. ඒ වගේ ම පාසල් 14 ක් පන්සල් 14 ක් සහ රෝහල් 14 ක්, ඔරලෝසු කණු 14 ක් ප‍්‍රතිසංස්කරණය කරලා තිබෙනවා ඒ වෙනුවෙන්. මේ කාල වකවානුව තුළ රණවිරු පවුල් සඳහා අවශ්‍ය මාධ්‍ය මෙහෙයුම වෙනුවෙන් ‘මුර අඩවිය’ වැඩසටහන සතියේ දිනවල 7 - 10 දක්වා විකාශය කරනවා. ඒ අය ගේ දරු දැරියන්ට සහ පවුල්වල අයට අවශ්‍ය පාසල් උපකරණ සහ රෝද පුටු බෙදා දීමකුත් සිද්ධ වෙනවා. ඉන් පසු මෙය අවුරුද්ද පුරා ම කරගෙන යාමට සැලසුම් කර තිබෙනවා.සංවත්සරය වෙනුවෙන් වැඩසටහන්වල වෙනසකුත් වෙනව ද?පර්යේෂණයන්ට අනුව නියමිත කාලවල දී අපි අපේ වැඩසටහන් වෙනස් කරනව. පෝයදාට පෙ‍්‍ර්ම ගීත වාදනය නොකර බොදු ගුණ ගී, දේශාභිමානි ගීත විතරක් ප‍්‍රචාරය කරන එක ම ගුවන් විදුලි නාලිකාව අපි වෙන්න ඕන. මම මුස්ලිම් ජාතිතයෙක් වෙලා ඒ ගැන කියන්නෙ බොහොම ආඩම්බරයෙන්. අනික් පැත්තෙන් ලංකාවේ පළමුවැනි සංගීත සම්මාන උලෙළ පැවැත්වූයේ අපි. ඒ වගේ ම තමයි බුද්ධිමය දේපළ පනතට අනුව නියම විදියට කර්තෘ භාග ගෙව්වෙ අපි. සුපර් ස්ටාර් වැනි වැඩසටහන්වලින් මතුවුණු බොහෝ නවක ගායකයින් ගේ අලුත් ගීත ප‍්‍රචාරය කරල නවකයින් රැසකට අපි අත දුන්නා. ඉදිරියටත් ශ‍්‍රාවකයින්ට අවශ්‍ය දේ රැගෙන ඇහෙන ගුවන් විදුලියක් නොව අහන ගුවන් විදුලියක්ය කියන තැන ඉන්නයි අපට ඕන.හේමාලි විජේරත්න </content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=av08022417</link>
    <topic>ඔලිම්පික් රන් පදක්කම් දිනූ සූපවේදියා - දිමුතු</topic>
    <author>ඉනෝකා පෙරේරා බණ්ඩාර ඡායාරූප - ගීත් ද මැල්</author>
    <content>සිතාරයට ජීවය දෙන ප‍්‍රදීප්ලෝක රූ රැජින නිසා චීනය සිහින පොදි බැඳගෙනබටහිර අසුබ දිසාවක් නොවේ“මිනිස්සු සිනමාහල්වලට එන්නේ ඔළුවට තවත් ප‍්‍රශ්න දාගන්න නෙවේ”මහින්ද ගේ ආගිය කතාකලඑළියටසිනමා ලේඛකයන් 35කට ගෞරව සම්මාන“අදටත් මගේ ගීත මුලින්ම රසවිඳින්නෙසරෝජිනී”කා ළඟ මගේ හිත නවතීද කියලා දැන්ම කියන්න බැහැමේක වසංගතයක්කොහොමද තොරතුරුකාංචනා මෙන්ඩිස්ගී මදිරාචංචලාබොලිවුඩ් පුරයෙන්අභියෝග - තරග එන තරමට හොඳයිඔලිම්පික් රන් පදක්කම් දිනූ සූපවේදියා - දිමුතුලෝක කැරම් කිරුළ දානා....ලිග්ගල් තුන මැද්දෙන් ගිනි දළු උඩට නගින්නෙ රටාවකට.රබර් අතු දර ලිපට දමලා අම්මා කිරි හොද්ද හැඳි ගාන්නෙත් රටාවකට.ඒ මදිවට පදමට පහේ එකතු කරපු කිරි හොද්ද, සුවඳ දිදී ලිප උඩ පැහෙනවා.සුවඳෙ තරමටම අම්මගෙ කිරි හොද්දෙ රහ දන්න දිමුතුට තවත් නම් බැහැ, පැත්තකට වෙලා බලා ඉන්න."අම්මෙ මං හැඳිගාන්නම්..."අම්මා දිමුතුට හොදි හැඳි ගෑවිල්ල බාර දෙනවා. පෙරැත්තය නිසාම නෙවෙයි, වැඩේ හරියට කරන බව දන්න නිසා.කිරි කැටි නොගස්සා පරිස්සමට හොදි හැඳිගාන අවුරුදු 12 ක් වත් නැති මද්දු පුතා, දවසක ඉවුම් පිහුම් කලාවෙන් ඔලිම්පික්, ලෝක කුසලාන රන් පදක්කම් රටට අරන් ඒවි කියල නම් අම්ම මොහොතකටවත් නොහිතන්න ඇති.විශ්වාස කරන්න. ඒක ඒ හැටියටම සිද්ධ වුණා.ලංකාවෙ විතරක් නෙවෙයි, දෙවතාවක්ම තබපු ලෝක වාර්තාවක්.2004 ඔලිම්පික් රන් පදක්කම් 5 ක්. 2006 ලෝක කුසලාන රන් පදක්කම් 4 ක්.මුළු ලෝකයෙම සූපවේදින් 16,000 ක් කරටකර තරගවැදුණු මහා මංගල්ල්‍ය 2 කදි රන් පදක්කම් නවයක් තමන්ගෙ රටට අරගෙන ගිය එකම සූපවේදියා.දිමුතු කුමාරසිංහ.21 වැනි ඔලිම්පික් උළෙලෙ රන් පදක්කම් අරන් ඇවිත් ටික කාලයක් වුණත්, දිමුතු ආයෙමත් ලෑස්ති වෙනවා '2008 ඉවුම් පිහුම් ඔලිම්පික්(Culinary Olympic)පිටිය' හොලවන්න.පවුලෙ සතුට"ඉවුම් පිහුම් ඔලිම්පික් තරගයක් පැවැත්වෙන්නෙ අවුරුදු 4 කට වතාවයි. ඒ ජර්මනියෙ. ලෝක කුසලාන (world cup)තරගයත් එහෙමයි. මෙදා පාර මං තරග කරන්නෑ. මං අපේ 'ටීම් එකක් හදනව ඔලිම්පික් යන්න. ගමෙන් ආපු දක්ෂ තරුණ අය අද ඕනෙ තරම් ඉන්නව. එහෙම අයට තැනකට එන්න කාලයක් ගත වෙනවා. ඒ අයට අත දෙන එක අපේ වගකීම."ඒ වගකීම හදවතින්ම බාර ගත් දිමුතු, හෝටල් ක්ෂේත‍්‍රය තුළ මේ සද්කාර්ය ඉටු කරන්නෙ කිසිදු අය කිරීමකින් තොරව.'එයිට්කන්ස්පෙන්ස්' හෝටල් සමාගමේ 'සමූහ නිපුණතා සංවර්ධන සූපවේදි' තනතුරේ උන්නත් දිමුතුට ඉඩහසර ලැබිලා තියෙනව, ලංකාවෙ ඕනෑම සංචාරක හෝටලයක් වෙනුවෙන් මේ වගකීම ඉටු කරන්න."ඒ පින නම් අයිති වෙන්න ඕනෙ ආයතනයට. එයාලා මාව කොටුකරගෙන නෑ. මගේ සේවය රටටම දෙන්න අවස්ථාව දීල තියෙනව."අභියෝග ජයගන්න හිතේ අධිෂ්ඨානයක් තිබිය යුතු වග දිමුතු සිය ගෝල බාලයන්ට පහදන්නෙ ජීවිතාදර්ශයෙන්.ආසාවට කුස්සියට ගිහින් අම්මට උදව් වුණාට, කවද හරි හෝටලේක වැඩකරන්න ඕනෙයි කියන සිතිවිල්ල හිතට ආවෙ කොළඹ ආපු ගමනකදි."තාත්තා එක්ක කොළඹ ආවම, හිල්ටන් එක ළඟින් යද්දි එන සුවඳට මං ආසා කළා. කවද හරි මේ හෝටලේ මං වැඩ කරනවාමයි, කියන සිතුවිල්ල මගේ හිතට ආවේ ඒ සුවඳත් එක්ක. එතකොට මට ඇති අවුරුදු 13 ක් තරම."දිමුතුගෙ අයිය දමිත්. මල්ලි අමිත. තුන්දෙනාම ජාත්‍යන්තර තලයේ ශිල්ප දක්වපු සූපවේදීන් වීමයි විශේෂය.දමිත් - දිමුතු - අමිත අයිය මලෝ තුන් දෙනාටම පුංචි කාලෙත් තිබුණෙ එකම විදියෙ ආසාවන්. අරමුණු. තුන්දෙනාගෙම හිත චිත‍්‍ර ඇඳිල්ලට.දමිත් අමිතවෙසක් පොසොන් දාට තමන්ම ඇඳපු චිත‍්‍රවලින් පුංචි පහේ තොරණ හදන්න, ලයිට් වැල් එල්ලන්න තුන්දෙනාම පෙළ ගැහුණෙ එකා වගේ.නායකයා දමිත. ලොකු අයියා. අම්මා කොයි තරම් කෑගැහුවත් කොලුතුන්දෙනාගෙ මේ සුන්දර වැඩවලට තාත්තා නෙවෙයි පස්ස ගැහුවෙ. මතුගම නවුත්තුඩුව ගමට වෙසක් හඳ පායද්දි, දිමුතුලගෙ මිදුලෙ පුංචි පහේ තොරණ පත්තු වුණා. ලයිට්වැල් ඇදුණ.'කොහොමද කොල්ලන්ගෙ වැඩ...'නොකීවත් තාත්තා හිතන්න ඇති.චිත‍්‍ර ඇඳිල්ලට හිත ගියපු ලොකු පුතා දවසක් ලෝ ප‍්‍රකට චිත‍්‍ර ශිල්පියකු වූ 'බේවිස් බාවා ගෙ' මතුගම කාලවිල 'බී‍්‍රස්' වත්තට යනව තවත් යාලුවො දෙතුන් දෙනෙක් එක්ක.'බී‍්‍රස් වත්තෙ චිත‍්‍ර මුහුර්ති වලින් වශීකෘත වන දමිත පහුකාලෙක බාවා ගුරුතුමාගෙ චිත‍්‍ර මූර්ති ශිල්පය හැදෑරූ හොඳම ගෝලයා වුණා විතරක් නෙවෙයි හෝටල් ක්ෂේත‍්‍රයට පා තබන්නෙත් ඒ හරහා."ඒ 'නෙප්චූන්' හෝටලයෙන්. ඒ කාලෙයි 'චෙෆ්' ජෙරාඩ් මෙන්ඩිස් ලංකාවට 'චෙෆ් ගි‍්‍රල්' එක හඳුන්වල දුන්නෙ. මාත් හා හා පුරා කියල තරග කළා.ලංකාවෙ 'චෙෆ් ගි‍්‍රල් එකේ පළමු වතාවට 'Best Artist'සම්මානෙ දිනා ගත්තෙ මං. ඊට පස්සෙ අවුරුද්දෙ දිමුතු මල්ලි දිනුවා.ඊට පස්සෙයි 'ටාජ්' සමුද්‍ර හෝටලයට ආවෙ. ඒ ඉන්නකොට හෝටල් චේන් එක අතර පවත්වන 'Food Olympic India'තරගයෙ රන් පදක්කම දිනා ගත්තා..."එහෙම පටන් ගත්තු ගමනෙ දමිත් මේ වෙනකොට රන් පදක්කම් පහකුත් රිදි පදක්කම් තුනකුත් දිනාගෙන. අදත් ඔහු ටාජ් සමුද්‍ර හෝටලයෙ ඉවුම් පිහුම් කලාව එකලු කරන්නෙ එය 'සූ චෙෆ්' වරයකු වශයෙන්.තරගයට ඉදිරිපත්කළ නිර්මාණඅමිත දර්ශන, පවුලෙ බඩපිස්සා. දමිත්, දිමුතු අයියල වගේම, ඉවුම් පිහුම් කලාවෙන් ජාත්‍යන්තර තලයට ගියේ, බොහොම ළාබාල වියේදි.අමිතගෙ හෝටල් ජීවිතය ඇරැඹෙන්නෙ වයස අවුරුදු 17 දි. ‘රිවරිනා’ හෝටලයෙන්. ඊට පස්සෙ ‘අබුඩාබි මෙරිඩියන්’ හෝටලය. එතැනයි ඔහුගෙ තෝතැන්න. ඩුබායි රටේ පැවැති ’ජභතඪදචපර ඒපබ – 2003’තරගයේ සූපවේදින් 800 ක් පරදා ‘පේස්ටි‍්‍ර’ අංශයේ,ට්ධතඤ ඡ්යජඥතතඥදබපදක්කම දිනා ගත්තෙ ඔහු.ඒ විතරකුත් නෙවෙයි, තරගයේ ‘හොඳම නිර්මාණය’ ට හිමි රන් පදක්කමත් අමිතට.ඕමානයෙදි ඔහු තවත් රන් පදක්කමක් දිනා ගත්තා. ‘නවල්ටි කේක්’ අංශයෙන්. ඒ ඔහුගෙ වත්මන් සේවා ස්ථානය වන ඕමානයේ ‘අල්බුස්තාන් පැලස්’ හෝටලය නියෝජනය කරමින්. දමිත්, දිමුතු වගේම අමිතටත් පොදු චිත‍්‍රකලා හැකියාවයි, ඔවුන්ගෙ සූපවේදි ජීවිතයේ අනන්‍යතාව.”අපි තුන්දෙනා මුණ ගැහෙන්නෙ නම් හරිම අඩුවෙන්. ඒත් අපේ ක්‍ෂේත‍්‍රයෙ නව මං ගැන, දන්න නොදන්න දේවල් ගැන අපි කතා බහ කරනව. දැනුම බෙදා ගන්නව. පුංචි කාලෙත් අපි තුන්දෙනා වෙසක් කාලෙට ලක ලෑස්ති වුණා. හවුල් වෙලා නිර්මාණ කෙරුව. අපි තුන්දෙනාම එකම මගක ආ එක ගැන සතුටුයි.”කොහොම වුණත් දිමුතුගෙ හෝටල් ජීවිතය ඇරැඹෙන්නෙත් දමිත් ලොකු අයියගෙ මඟ පෙන්වීමෙන්."අයියා මාව 'රිවරිනා' හෝටලයෙ 'ටේ‍්‍රනි කුක්' කෙනෙක් විදියට සම්බන්‍ධ කළා. ප‍්‍රධාන සූපවේදි චන්දන ඩි අල්විස්ගෙ උදව්වෙන්. හය මාසයක් විතර යනකල් මං අල ලූණු සුද්ද කළා. පිඟන් තට්ටු සේදුව. හවසට මුළු කුස්සියම හේදුව. 'සීනියර් චෙෆ්' ලට තේ හැදුව. නිල්කොට කලිසමයි කාකි පාට ෂර්ට් එකයි ඇඳලා කුස්සියේ වැඩකරන කොට සුදු යුනිෆෝම් ඇඳගත්තු 'චෙෆ්' ල යනවා එනවා. ඉතින් ඇඳුමට හරි ආසයි. කුස්සිය හෝදන ගමන් මං හිතෙන් හිතනව, 'කවද හරි මාත් ඔය 'යුනිෆෝම්' එක අඳිනවමයි...' කියල. ඇත්තටම ඒක මං දකින ලස්සන හීනයක් වුණා..."ඒ හීනය පසු පස හඹා යන්නට ඔහු කළ එකම දෙය වැඩ කිරීම. යළි යළිත් වැඩ කිරීම. වැඩ කරමින් ඉගෙන ගැනීම."ඇත්තටම හෝටලයක් කියන්නෙ අධ්‍යාපන ආයතනයක්. මේ වගේ තැනකට එන ඕන කෙනෙක් ටික කාලයක් වැඩ කරද්දි භාෂා දෙක තුනක්වත් යන්තමින් හරි ඉගෙන ගන්නවා. ජාත්‍යන්තර මට්ටමේ සංග‍්‍රහ, පිළිවෙළ, ඉවසීම, තව කොයි තරම් දේවල්ද..."පියවරෙන් පියවර ඉදිරියට ආ දිමුතු, 'චෙෆ් ගි‍්‍රල්' තරගයකට ඉදිරිපත් වුණේ, 'තැපෙ‍්‍රාබේන්' හෝටලයෙ වැඩ කරද්දි."ඒ තරගයෙදි මං රිදී පදක්කමක් දිනුවා. ජෙරාඩ් මෙන්ඩිස්, රොහාන් ප‍්‍රනාදු පුල්ලෙ, රොබට් වැන්කො කියන ප‍්‍රධාන සූපවේදින් මගේ හැකියාව ගැන දැකල හිටල්ටන් හෝටලයට බඳව ගත්තා..."මට මතක් වුණේ, අර දිමුතු පුංචි කාලෙ හිල්ටන් එක ළඟින් යද්දි දැනුණයි කියපු සුවඳ.ඔන්න, සිහිනයක් සේ පැතූ ඒ සොඳුරු අවන්හලේ දොරටු ඇරිලා.දිමුතු වෙනුවෙන්.ජීවිතේ තවත් වෙනස් වෙනවා. තරග, සම්මාන තව තවත්. ජෙරාඩ්, රොහාන් වගේ හොඳ සූපවේදීන්ගෙ මඟ පෙන්වීම ඊටත් වැඩියෙන්.බහරේන්වල 'ඉන්ටකොන්ටිනෙන්ටල්' හෝටලය දිමුතුගෙ ඊළඟ නවාතැන.පැය 8 - 10 ක් වැඩ කරන්න නියමිත වුණත් දිමුතු නෙවෙයි නවාතැනට යන්නෙ. තවත් පැය 4 - 5 ක් වෙනත් වැඩ ඉගෙන ගන්න හෝටලයෙම නවතිනවා.අන්තිමේ සිංගප්පූරුවෙ Food and Hotel Asia තරගයට විතරක් නෙවෙයි, සිඩ්නි - ඔලිම්පික් තරගයත් දිනුවෙ මේ හෝටලයෙ වැඩකරන ගමන්.රන් සම්මාන මුදල් ත්‍යාග විතරක් නෙවෙයි, ඕස්ටේ‍්‍රලියාවෙ පුරවැසි භාවයත් දිමුතුට පිරිනැමුණෙ ඔලිම්පික් ජයග‍්‍රහණ ඔස්සෙ."ඒත් මගෙ හිත පිරිල නෑ. ලැබුණු හැම සම්මානයක්ම පිටරටවල් වෙනුවෙන් නේද කියල හැම වෙලාවෙම හිතුණ. මං ලංකාවට ආවෙ අපේ රට නියෝජනය කරන්න ඕනෙ කියල හිතාගෙන."වරක් මං වෙඩින් කේක් එකක් හැදුවා. හෝටලය ඒකට ක්ලයන්ට්ගෙන් අය කෙරුවා ලක්‍ෂ 35 ක්. මං කරන අමුතු නිර්මාණවලින් හෝටලයට ඕඩර්ස් තිබුණ ඕනෙ තරම්. පුරවැසිභාවයවත් මේ දේවල්වත් නෙවෙයි මට ඕනෙ කළේ මගේ රට වෙනුවෙන් යමක් කරන්න..."2004 ඉවුම් පිහුම් ඔලිම්පික් තරගයෙදි දිමුතු මේ හැම කියමනක්ම හැබෑ කෙරුවා."ඒ මුළු මාසගාණටම මං පැය දෙකක් නිදාගෙන නැතුව ඇති. අපේ සංස්කෘතිය කියාපාන, පැරැණි ගෙදරක ඉස්තෝප්පුවක් හා එහි චිත‍්‍ර අඳින චිත‍්‍ර ශිල්පියකු 'අයිසින් ෂුගර්' වලින් හැදුවා. අනෙක ඔරලෝසු තරාදියකින් මාළු කිරන මාළු ලෑල්ලක්. බල්ලෙක් මාළු ලේ රහ ඉව කරනවා. පාන් පිටි, ලුණු හා ජෙලටින් වලින් කරපු තේ ෆැක්ටරියක දසුනත්, අතුරුපස වර්ගත් මං තරගයට ඉදිරිපත් කරපු අංග.මුහුන්ගල්ල 'ට‍්‍රයිට්න්' හෝටලයෙ මං වෙනුවෙන් විශාල කාමර දෙකක් වෙන්වුණා. ඒ මේ නිර්මාණවලින් කිහිපයක් කලින් සූදානම් කරගත යුතු නිසා.මගෙන් ඉගෙන ගත්ත හැම ළමයකුටම කිව්වා මං මෙහෙම දෙයක් කරනව. කැමති කෙනෙක් ඇවිත් බලන්න. ඉගෙන ගන්න යමක් තියේවි කියල.හීනි කම්බියක්වත්, වයර් කෑල්ලක්වත් දමන්නෙ නැතිව තනි අයිසින් ෂුගර්වලින් මේ තරමට සියුම්ව මේ වැඩේ කරන එක ලේසි නෑ. ඒත් ඒවා තරග නීති. කොහෙන් කැඩුවත් කන්න පුළුවන් විදියටයි හැම නිර්මාණයක්ම තියෙන්නෙ ඕනෙ. ඉතින් මං තරගෙට ලෑස්ති වුණේ ඒ දරුවන්ටත් යමක් උගන්වමින්..."ඒ මුළු මාස ගණනම දිමුතු හිටියෙ තමන්ගෙ නිර්මාණත් එක්ක. ඉඳහිට ගෙදරට කතා කළත් දිමුතු ඉන්නෙ ඒ කල්පනාවෙ වග තේරුම් ගන්න චමිලට පුළුවන් වුණා."දිමුතු මගේ දරුවන්ට හොඳ තාත්තා කෙනෙක්. නිවුණු ගති ඇති ස්වාමියෙක්. අපි තුන්දෙනාගෙන් තොර ලෝකයක් එයාට නැති තරම්. දැන් එයාගෙ එකම සිහිනය හෝටල් ක්‍ෂේත‍්‍රයෙ තරුණ ළමයින්ට උදව් කරන එක. ජාත්‍යන්තරයට මග හසර කියා දෙන එක..."චමිලා පි‍්‍රයදර්ශනි, දිමුතුගෙ පිය බිරිය විතරක් නෙවෙයි, ලෙව්වන්දූව කනිෂ්ඨ විදුහලේ දරුවන්ට ගුරු මවක්.රන්දි කිතුදරා දිමුතුගෙ ලොකු දූ. මානෙත් නේපුල් එකම පුතු. දෙන්නගෙම පාසල, පාණදුර ලීඩ්ස් ජාත්‍යන්තර පාසල.මොන රටෙන් මොන කෑමක් කන්න ලැබුණත්, දිමුතු තවමත් කැමැති නවුත්තුඩුව ගමේ ගෙදර හැදෙන පොළොස් ඇඹුලට.උත්සාහය, කැපවීම උපරිමව තිබුණත්, මලින් හපුගොඩ, ගැමුණු ගුණවර්ධන, නිරාන් රත්වත්තෙ, උපුල් ගමගේ වැනි හිත හොඳ නිලධාරින්ගේත් ආයතනයේත් අනුග‍්‍රහය නොවන්නට මෙවන් ගමනක් සිහිනයක් කියලයි දිමුතු කියන්නෙ.ඒක ඇත්ත. මොකද ඔවුන්ගෙ ඒ අනුග‍්‍රහය රටක් වෙනුවෙන්, කියල හිතනකොට අපිට දැනෙන්නෙත් සියුම් ආඩම්බරයක්.කොහොම වුණත්, ඔලිම්පික් සිහිනය යථාර්ථයක් කරගන්නට, හෝටලයෙ හැම කෙනකුගෙන්ම ලැබුණු සහය දිමුතු සිහි කළේ කෘතවේදිව.”කෙනෙකුට අතදීලා ඒ කෙනා ඉහළට යනව දකින එක තරම් සතුටක් මට තවත් නෑ. මට මුණගැහුණු චෙෆ් ජෙරාඩ්, චෙෆ් රොහාන් වගේ ගුරුවරුන්ගෙන් මං ඒ පූර්වාදර්ශය හොඳට අත්වින්ඳ්‍ර... ඒ වගේම මට මුණ ගැහුණු හැම කෙනකුම හිත හොඳ මිනිසුන්.සුනාමියෙදි ට‍්‍රයිට්න් හෝටලයෙ මගෙ ඔෆිස් කාමරය මුළුමනිඬ්ම වතුරෙන් යට වුණා. මගෙ පදක්කම්, සහතික බේරාගෙන තිබුණෙ වැඩකරන ළමයි...”හැම මාසෙම පඩි ගත්තම සූපවේදයට අදාළ වටිනා කියන පොතක් මිලට ගන්න එක දිමුතුගෙ පුරුද්ද.හැබැයි ඉතින් පොත් ටික නම් සුනාමියට ගියා.ඒත් ලබපු දේවල් ගැන හිතල හිත හදාගන්න දිමුතුට පුළුවන්. මොකද සරල ගති පැවතුම්, නිහතමානිකම, දරා ගැනීම වගේ යහගුණ වලින් ඔහු පොහොසත් නිසා.පහුගිය දාක ජනාධිපති සම්මානෙකින් දිමුතු පිදුම් ලැබුවෙ හොඳම සූපවේදිය විදිහට.දිමුතුට තියෙනව සිහිනයක්. පුතු ගැන.”මං ආසයි එයාත් මං වගේ සූපවේදයෙන් ඉහළට යනවට. දැනටමත් පුංචි පුංචි දේවල්වලින් එයත් ඒ හැකියාව පෙන්වනව...”ඉතින්, කටපුරාම කියන්න පුළුවන් තරමට දිමුතු අපිට සම්පතක්. ආඩම්බරයක්.තරුණ පරපුරට අත දෙන්න ඔහු දරන වෑයම රටක් වටින්නෙත් ඒ නිසා.ඉනෝකා පෙරේරා බණ්ඩාර ඡායාරූප - ගීත් ද මැල්   </content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=av08022418</link>
    <topic>ලෝක කැරම් කිරුළ දානා....</topic>
    <author>ඉඳුනිල් ඡායාරූප - කුමාරසිරි ප‍්‍රසාද්</author>
    <content>සිතාරයට ජීවය දෙන ප‍්‍රදීප්ලෝක රූ රැජින නිසා චීනය සිහින පොදි බැඳගෙනබටහිර අසුබ දිසාවක් නොවේ“මිනිස්සු සිනමාහල්වලට එන්නේ ඔළුවට තවත් ප‍්‍රශ්න දාගන්න නෙවේ”මහින්ද ගේ ආගිය කතාකලඑළියටසිනමා ලේඛකයන් 35කට ගෞරව සම්මාන“අදටත් මගේ ගීත මුලින්ම රසවිඳින්නෙසරෝජිනී”කා ළඟ මගේ හිත නවතීද කියලා දැන්ම කියන්න බැහැමේක වසංගතයක්කොහොමද තොරතුරුකාංචනා මෙන්ඩිස්ගී මදිරාචංචලාබොලිවුඩ් පුරයෙන්අභියෝග - තරග එන තරමට හොඳයිඔලිම්පික් රන් පදක්කම් දිනූ සූපවේදියා - දිමුතුලෝක කැරම් කිරුළ දානා....ලෝක ශූරයන් කියූ සැණින් අපේ මතකයට එන්නේ කි‍්‍රකට්. එහෙත් තවත් බොහෝ කී‍්‍රඩා ඉසව් තුළින් ලෝකයේ දැවැන්තයින් දණගස්වන්නට අපේ පුංචි කී‍්‍රඩකයන් සමත් වුණත්, ඒ සියල්ල කි‍්‍රකට් උණුසුම නිසාවෙන් යටපත් වී යාම නම් කනගාටුදායක දෙයක්.ජාත්‍යන්තර කැරම් සම්මේලනය විසින් සංවිධානය කළ 5 වැනි ලෝක ශූරතා කැරම් තරගාවලියේ පිරිමි ශූරතාව ශ‍්‍රී ලංකාව විසින් දිනා ගැනීම අපේ රටේ කී‍්‍රඩා ක්‍ෂේත‍්‍රයේ අද දවසේ වඩාත් කතා බහට ලක් විය යුතු නිසාවෙන් මේ සටහන තබමු.ප‍්‍රංශයේ නයිස් හි පැවැති මෙම 5 වැනි ලෝක ශූරතා කැරම් තරගාවලියේ දී සිව් වතාවක් ලෝක ශූරතාව දිනූ ප‍්‍රබල ඉන්දීය කණ්ඩායම පරාජය කරමින් ශ‍්‍රී ලංකා පිරිමි කණ්ඩායම (ඉදිරි සිව් වසර සඳහා) ලෝක කැරම් ශූරයන් වශයෙන් අභිෂේක ලැබීම අපේ කී‍්‍රඩා ක්‍ෂේත‍්‍රයේ ප‍්‍රබල පිම්මක්.   ලෝක ශූරයෝ වමේ සිට - චමිල් කුරේ,ඩී.එන්.ප‍්‍රනාන්දු,කළමනාකරු- පී.එල්.මතායස්,පී.ගුණරත්න,විරාජ් ප‍්‍රනාන්දු, වමේ සිට - යෂිකා රාහුබද්ධ,උදේෂිකා කුමාරි,අමිතා වික‍්‍රමසිංහ,මෙවර ශ‍්‍රී ලංකාවට ලෝක ශූරතාව දිනා දීම සඳහා හොඳ සටනක් දුන්නේ ශ‍්‍රී ලංකා කණ්ඩායමේ චමිල් කුරේ සහ නිශාන්ත ප‍්‍රනාන්දු ය. එය ගත වූ තරගාවලි 4 දී ම ඉන්දියාවට පරාජය වෙමින් ලෝක කැරම් අනු ශූරයන් වශයෙන් ශ්‍රේණිගත ව සිටි ශ‍්‍රී ලංකාවට ලෝක ශූරයින් වීමට ප‍්‍රබල දායකත්වයක් විය.පර්මේන් ගුණවර්ධන, විරාජ් ප‍්‍රනාන්දු, චමිල් කුරේ සහ නිශාන්ත ප‍්‍රනාන්දු පිරිමි කණ්ඩායමට ඇතුළත් වූ අතර, තරගාවලියේ පිරිමි අවසන් වටයේ දී චමිල් කුරේ විසින් ඉන්දියාවේ යෝගේෂ් පර්දේශී තරග වට 3 - 2 වශයෙන් ද, නිශාන්ත ප‍්‍රනාන්දු ඉන්දියාවේ ආර්. එම්. ශංකර් තරගවට 2 - 0 වශයෙන් ද පරාජය කරමින් ලෝක ශූරතාව දිනා ගැනීමට පාර තැනී ය.දකුණු ආසියාවේ සියලු ම රටවල් සමඟ ඇමරිකා එක්සත් ජනපදය සහ ප‍්‍රංශය සහභාගි වූ මෙම ලෝක ශූරතා තරගාවලියේ ශූරතාව දිනා ගැනීම තුළින් අපි ආසියාව අභිබවා ලෝකය ම ජයගන්නට සමත් වීම මෙම ජයග‍්‍රහණයේ වටිනාකම වඩාත් වැඩි කරයි.මෙම තරගාවලියේ දී යෂිකා රාහුබද්ධ උදේශිකා කුමාරි සහ අමිතා වික‍්‍රමසිංහ තිදෙනාගෙන් සමන්විත කාන්තා කණ්ඩායම ලෝක ශුරතා අවසන් මහා තරගයේ දී ඉන්දියාවට පරාජය වෙමින් අනු ශූරයෝ වූහ.යෂිකා සහ උදේශිකා තවමත් පාසල් සිසුවියන් බැවින් මීළඟ කාන්තා ලෝක ශූරතාවය දිනා ගැනීම පිළිබඳව ද අපට යම් තරමකින් අනාගත බලාපොරොත්තු දල්වා ගත හැකි ය.ඉඳුනිල් ඡායාරූප - කුමාරසිරි ප‍්‍රසාද්</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=ay0802241</link>
    <topic>අපේ අරමුණ අභියෝග ජය ගැනීමයි</topic>
    <author>පාලිත ධර්මරත්න</author>
    <content>අපේ අරමුණ අභියෝග ජය ගැනීමයිනාගරික දිළිඳු ජනතාවට ‘කුසුම් නිවාස’පුළුන් කැටි බඳු හිම කැටි වලින් වටවී ලා හිරු එළියෙන් දිදුලන සුන්දර හිමාල කඳුවැටිය බැලූ බැල්මට මනස් කාන්ත දසුනක් මවයි. ලොව පුරා කඳු නඟින්නන් අතර චමත්කාරජනක අත්දැකීමක් ලෙස කඳු නැඟීම හැඳින්වෙයි. දහසක් දුෂ්කරතා මෙන්ම බාධක ජය ගනිමින් ඉතා අසීරු කාල ගුණයකින් හෙබි කටුක පරිසරයෙක හිම මිදෙන හිමාල කඳු වැටිය තරණය කිරීම සඳහා ලොව නන් දෙසින් එක් වන කණ්ඩායම් එම අසීරු කඳු වැටිය තරණය කිරීමෙන් ලබන අත්දැකීම් ඉතා පුළුල් ය.එඩ්මන්ඩ් හිලරි සහ ටෙන් සිං නෝර් දෙදෙනා 1953 වසරේ එවරස්ට් කඳු මුදුන තරණය කොට පිහිටැ වූ වාර්තාව පසු කාලීනව කඳු තරණයට බොහෝ දෙනා යොමු කැරවීමට හේතුවක් වන්නට ඇත.හිමගිර තරණය කිරීමට කඳු නැගීම පිළිබඳ දීර්ඝ කාලීන අත්දැකීම් සහිත මනා පුහුණුවක් සහිත පුද්ගලයන් යොමු වෙද්දී නොබෝදා කොළඹ ආනන්ද විදුහලේ ශිෂ්‍ය කණ්ඩායමක් ද එම අසීරු හිමගිර තරණයට එක් විය.ආනන්ද ශිෂ්‍යයන් මුලින්ම හිමගිර තරණයට යොමු වූයේ මීට වසර 15කට පමණ පෙරය. එවකට විදුහල්පති ධූරය ඉසිලුවේ ටී. බී. දමුණුපොල මහතා ය.නේපාලයේ කඳු තරණය පිළිබඳ විශේෂ පුහුණුවක් ලැබූ අජිත් ජයසේකර මහතා ගේ මඟ පෙන්වීම යටතේ ඇරැඹුණු කඳු තරණය 2008 වසර වන විට දස වතාවක් සිදු කිරීමට ආනන්ද කඳු තරණ කණ්ඩායම සමත් විය.මංසලකුණුමේ හැරුණු විට පසුගියදා කළ කඳුතරණය විශේෂයෙන් සඳහන් කළ හැක්කේ ශීත සෘතුවේ එවරස්ට් කඳු පන්තියේ කලපතා ඉවුර තරණය කළ ප‍්‍රථම කණ්ඩායම බවට පත් වන්නට එම කණ්ඩායමට හැකි වීම නිසාය.සුවිශේෂී මං සලකුණු සනිටුහන් කළ මේ කඳු තරණයේ අනෙක් විශේෂත්වය කඳු තරණයට සහභාගි වූ පිරිසට විදුහල්පතිවරයකු ද ඇතුළත් වීමයි.ඒ දිවයිනේ ප‍්‍රමුඛ බොදු විදුහල ලෙස පෙරමුණේ සිටින ආනන්ද විදුහලේ විදුහල්පති බී. ඒ. අබේරත්න මහතාය.මෙම වාර්තාව පිහිටුවීමට සිසු පිරිස සමග ආනන්දයේ විදුහල්පතිවරයා ද එක්වීම කඳු තරණය කළ ගුරු සිසු කණ්ඩායමට ඉමහත් ධෛර්යයක් විය.එවරස්ට් තරණයට සහභාගි වූ කණ්ඩායමට විදුහල්පතිතුමා, මේජර් ජගත් අල්විස් (පුහුණුකරු හා භාර ආචාර්ය) ඩබ්ලිව්. රුවන් පතිරණ හා එම්. එස්. ගොඩකුඹුර යන ආචාර්යවරුන් ද තරිඳු ධනුෂ්ක (ශිෂ්‍ය කණ්ඩායමේ නායක) භාතිය අරංගල්ල, රසික විජේසිංහ, දිලුම් දිසානායක, ජේ. සී. නිලක්ෂාන්, නිපුන කුමාරපේලි, ආර්. එම්. පී. කමලනාත්, එච්. එස්. රුවන්දික, එම්. එම්. ජයසිරි, ඩබ්ලිව්. ඒ. කසුන් චතුර ඇතුළත් වූහ.ගුරු සිසු එකමුතුවගුරු සිසු දෙපක්ෂයටම බොහෝ අත්දැකීම් ලබා ගැනීමට හැකි වූ එම කඳු තරණය නියමුවා වශයෙන් කටයුතු කළ ආනන්ද විදුහලේ ආචාර්ය මේජර් ජගත් රණතුංග මහතා අපට විස්තර කෙළේ මෙසේය.“කඳු තරණය කිරීමේ අරමුණින් ආනන්ද විදුහලේ ශිෂ්‍ය පිරිස සමඟ අපි කටුනායක ගුවන් තොටුපොළෙන් ඉන්දියාවේ චෙන්නායි බලා ගියා. චෙන්නායි සිට ගොරක් පූර් දක්වා දුම්රියෙන් ගමන් කළා.ඒ සඳහා දින තුනක පමණ කාලයක් අති දුෂ්කර දුම්රිය ගමනක යෙදෙන්නට අපට සිදු වුණා.ගොරක්පූර් බලා පැමිණි අප කණ්ඩායම එතැන් සිට ඉන්දියාව හා නේපාලය වෙන් කරන සොනාලි දේශ සීමාව වෙත ළඟා වුණා. සොනාලි දේශ සීමාවේ සිට කත්මණ්ඩු බලා යා යුතුව තිබුණේ වාහනයකින්.එය පැය දහයක පමණ ගමනක්. එම දුෂ්කර ගමන ආරම්භයේම අපට බරපතළ ප‍්‍රශ්නයකට මුහුණ පාන්නට සිදු වුණා.පා ගමනින්එදා මාර්ගයේ සිදුවු රිය අනතුරක් නිසා මිය ගිය අයකු වෙනුවෙන් රුපියල් කෝටියක වන්දි මුදලක් ඉල්ලමින් පිරිසක් මහ මග වසා ගෙන විරෝධතාව පළ කරමින් සිටියා.අපට මෙම විරෝධය අවසන් වනතුරු එතැන රැඳී සිටිය නොහැකි වුණේ හැකි ඉක්මනින් කත්මණ්ඩු බලා යා යුතුව තිබූ නිසයි.මෙම ස්ථානයේ සිට හැකිතාක් දුර පා ගමනින් යමු යැයි තීරණයකට එළැඹුණා. බඩු බාහිරාදිය ඔසොවා ගෙන කිලෝ මීටර කිහිපයක් පයින් ගමන් කොට වාහනයක නැඟී කත්මණ්ඩු බලා පිටත් වුණා.ඒ අවස්ථාව වන විට සියලු දෙනාම පසුවුයේ දැඩි වෙහෙසකර තත්ත්වයකයි. පැය දහයක පමණ දීර්ඝ ගමනකින් පසු කත්මණ්ඩු බලා පැමිණි අප දිගු ගමනේ වෙහෙස නිවා ගත්තා.කත්මණ්ඩුවලදී ගමනට අවශ්‍ය උපකරණ වගේම බෙහෙත් ආදියත් සුදානම් කැර ගත්තා.කත්මණ්ඩු සිට ලුක්ලා බලා යෑමට සිදුවුයේ ගුවන් යානයකින් එය විනාඩි 40ක පමණ ගුවන් කාලයක් ගත වන ගමනක්.ලුක්ලා සිට පක්ඩීන් දක්වා වූ පළමු තරණය සඳහා පැය පහකට ආසන්න කාලයක් ගත වුණා. කඳු තරණයේදී අධික ශීතලට ඔරොත්තු දෙන ඇඳුම්වලින් සැරැසී සිටියත් එම ශීතල අපට ඔරොත්තු නොදෙන තරමේ අධික ශීතලක්.භික්ෂුන් වහන්සේනමක් මුණ ගැසීහිමපතනයපක්ඩීන් වෙත ළඟා වන විට රාති‍්‍රය එළැඹී තිබුණා. එහි වූ නවාතැනක විවේක ගැනීම අපට ආහාර ගැනීමටත් වඩා වැදගත් වුණා. රාති‍්‍රයේ අධික ශීතල මකා ගැනීමට එම ස්ථානයේ රැඳී සිටීම පිටිවහලක් වූණා.එහි දිනක් විවේකයෙන් රැඳී සිටීමට අප තීරණය කෙළේ කඳු තරණයේදී කටයුතු කළ යුතු ආකාරය පිළිබඳව අන්තර් ජාලයෙන් ලබා ගත් තොරතුරු පදනම් කර ගෙනයි.පොළොව මට්ටමෙන් ක‍්‍රමයෙන්ඉහළට නැඟෙනවිට ඔක්සිජන් ප‍්‍රතිශතය අඩුවෙනවා. එවිට විවේකය දැඩි ලෙස අවශ්‍යයි. එහෙත් දින දෙකක විවේකය ගත යුතු වුවත් අප දිනකින් නැවතත් ගමන ආරම්භ කළා.එතැනින් නම්චෙ බසාර් තරණයට සූදානම් වුණා. ඒ කඳු පන්තියේ කුඩා කඳු ගැටවලට නැංගා එහි යුද හමුදා කඳවුරක් පිහිටි තැනකට යාමට අපට හැකිවුණා. අප මුලින්ම එවරස්ට් කන්ද දක්නට ලැබුණේ එහිදීයි.දිවා කාලයේ හිම පතනය හා මීදුම නම්චෙ බසාර්වලට සාමාන්‍ය සිදුවීමක් වුණත් අප එම ස්ථානයට ළඟාවූ දිනයේ මීදුම හෝ හිමපතනය සිදුවුණේ නැහැ. එය එවරස්ට් කන්ද හොඳින් දර්ශනය වීමට හේතුවක් වුණා.අප නම්චෙ කඳු තරණය නිම කරන විට එදින රාති‍්‍රය ළඟාවී තිබුණා. අප පසුදිනය විවේකයෙන් ගත කෙළේ ගමනේ විවිධ ශාරීරික ආපදා සමනය කැර ගැනීමේ බලාපොරොත්තුවෙන්.දිනක විවේකයෙන් පසුව අප ටිම්බුජේ දක්වා ගියා. ටිම්බුජේහි පන්සලක් තියෙනවා. කඳු තරණය කරන අයට පන්සල විශේෂ ස්ථානයක්. එය දුෂ්කර ගමනක යෙදෙන අයගේ සිත්සතන්වලට ඉමහත් ශාන්තියක් ලබා දෙන බව කිව්වොත් නිවැරැදියි.උත්සාහයප‍්‍රථමවරට එවරස්ට් කඳු තරණය කළ එඩ්මන්ඩ් හිලරි හා එම විහාරස්ථානය අතර පවත්නා සබඳතාව අපට දැනගැනීමට ලැබුණා. එවරස්ට් තරණය කරන්නට වතාවන් දෙකකදී හිලරි ගත් උත්සාහය අසාර්ථක වී තිබෙනවා. ඔහුට බෞද්ධාගම වැළඳගෙන එවරස්ට් කන්ද තරණය කරන්නැයි භික්ෂුන් වහන්සේ නමක් උපදෙස් දී තිබෙනවා. ඔහු බෞද්ධාගම වැළඳගෙන තුන්වැනි වරට ගත් උත්සාහය සාර්ථකවී තියෙනවා.එවරස්ට් ඉතිහාසය පිළිබඳව කරුණු ඇතුළත් සාගරමාතා කෞතුකාගාරය නැරැඹීමත් විශේෂ සිද්ධියක්. ගවේෂකයන්ට මුහුණ පෑමට සිදුවූ අසීරුතා මෙන්ම අකරතැබ්බ යනාදිය ගැනත් එම කෞතුකාගාරයේ කරුණු සුරක්ෂිත කැර තියෙනවා. එමෙන් ම කඳු තරණයේදී උපයෝගී කැර ගත යුතු උපකරණ හා වෙනත් වැදගත් තොරතුරු මෙහි ප‍්‍රදර්ශනය කැරෙනවා.ටිම්බුජේහිදී අපේ ශිෂ්‍යයන් කිහිප දෙනෙක් විවිධ ශාරීරික ආබාධ පළ කළා. කිහිප දෙනෙකු පාද ආබාධවලින් පෙළුණු නිසා කිහිප දෙනෙක් ගමන නවතා ආපසු බසින්නට තීරණය කළා. විදුහල්පතිතුමා ගොඩකුඹුර මහතා හා තරිඳු පහළට බසින අතර අපේ ඉතිරි ශිෂ්‍යයන් සමග මම කන්ද නඟින්නට පටන් ගත්තා.එහෙත් ඒ ශිෂ්‍යයන් පස්දෙනා අසීරුතා පළ කළ නිසාත් ඔවුනට එම කාලගුණය දරාගැනීමට අසීරු වූ නිසාත් ඔවුන්ටද ගමන නවතා පහළට බසින්නැයි මා උපදෙස් දුන්නා. ඔවුන් ආරක්ෂා සහිත ස්ථානයක් දක්වා පහළට බසින අතර මගේ අරමුණ වූයේ ගොරක්ෂේප්හි මූලික කඳවුර පිහිටි කලපතා ඉවුර ජයගැනීමයි.ජයග‍්‍රහණයඑම අරමුණ භාතිය අරංගල්ල ශිෂ්‍යයා සමග ඉටුකැර ගැනීමට හැකිවීම විශේෂයෙන් සඳහන් කළ හැකියි.කණ්ඩායමේ කිහිපදෙනා බැගින් පල්ලම් බැසීම නිසා අප කණ්ඩායමේ සියල්ලන්ම යළි හමුවූයේ ලුක්ලා වලදීයි. කඳු තරණයේ අරමුණ ඉටුකැර ගැනීමට හැකිවීම ජයග‍්‍රහණයක් එය සමස්ත කණ්ඩායම ලැබූ ජයක් ලෙසයි මා සලකන්නේ.ගමනේ අමතක නොවන සිදුවීමක් ගැන විස්තර කළ මේජර් රණතුංග, එය ලුක්ලා ගුවන් තොටුපළේ සිට කත්මණ්ඩු දක්වා ගුවනින් එද්දී සිදුවූවක් බව කීය.ලුක්ලා ලොව උසම තැන පිහිටි ගුවන් තොටුපළ ලෙස හඳුන්වන්න පුළුවන්. ඊට යානා ගොඩබෑම හා අහසට නැංවීම අසීරු වන්නේ එය කඳුවලින් වටවී තිබීමයි.අයහපත් කාලගුණය මැද්දේ ගමන් ඇරැඹු යානය කඳුවලින් සමන්විත ප‍්‍රදේශයක් මතින් පියාසර කිරීම ආරම්භ කළා. යානය ගුවන්ගත වී ටික වේලාවක් ගතව තිබියදී එක්වරම අඩි 10 ක පමණ ප‍්‍රමාණයක් පහළට ඇදී ගියා.ගුවන් ගමන්වලදී එයාර් පොකට් නමින් හැඳින්වෙන එබඳු තත්ත්වයන් ඉඳහිට සිදුවූවත්, මේ ආකාරයට එකවර පහළට ඇදී යාම සියලු දෙනාම භීතියට පත් කරන්නට සමත් වුණා. කෙසේ හෝ නියමුවා යානය නිසි අයුරින් පාලනය කරගෙන ගමනාන්තය කරා රැගෙන ඒමට සමත්වුණා.ඇත්තම කියනවා නම් ඒ යානය පහළට ඇදී ආ ආකාරය ගැන මතකයට නැඟෙන විට තවමත් බියක් දැනෙනවා.කඳු තරණයේදී මුහුදු මට්ටමින් ඉහළ යාමේදී මුහුණ පාන්නට වන දුෂ්කරතා බොහොමයි. අසනීප ගති ඇතිවීම, හුස්ම ගැනීමේ අපහසුතා, ආහාර රුචිය නැතිවීම, අතපය ඉදිමීම දරුණු හිසරදය මෙහිදී ඇතිවන රෝගාබාධ කිහිපයක්.මේ සියලු දුෂ්කරතාවලට මුහුණ දෙමින් ගමන නිමා කිරීම සතුටක්. තව වසර දෙකකින් ශිෂ්‍යයකුට හොඳ පුුහුණුවක් ලබාදී හිමාල තරණයට යොමු කරවනවා.කඳු තරණය කිරීමේදී විනය, දරා ගැනීමේ ශක්තිය ආදියට මුල් තැන දෙන්න ඕනැ. ඒ වාගේම මාංශ ආහාරවලින් වැළැකීම වගේ ම බෞද්ධ වත්පිළිවෙත් ආදිය වැදගත් සාධක ලෙස සලකන්න පුළුවන්.මී ළඟට අදහස් පළ කෙළේ කඳු තරණ සිසු කණ්ඩායමේ නායකත්වය දැරූ තරිඳු ධනුෂ්කය.ස්වභාව ධර්මයකඳුවැටි අතරින් ගමන් කිරීම මතකයේ සැමදා සටහන්ව තියෙනවා කිව්වොත් නිවැරැදියි. ස්වභාව ධර්මයේ ස්වරූපය වටහා ගැනීමත් ඕනෑම අභියෝගයකට මුහුණ පෑමට හැකි ශක්තියක් කඳු තරණයෙන් ලැබෙනවා.නාලන්දා, මහනුවර ධර්මරාජ, කටුගස්තොට ශාන්ත අන්තෝනි ආදි විදුහල්වල කඳු තරණයේ යෙදෙන ශිෂ්‍යයන් සිටිනවා. අපේ අරමුණ ජාතික කඳු තරණ සංගමයක් ඇති කිරීමයි.ශිෂ්‍යයන් සමඟ එක්ව ඔවුනට ධෛර්ය ලබා දෙමින් කඳු තරණයේ යෙදුණු ආනන්ද විදුහල්පති බී.ඒ. අබේරත්න මහතා මෙසේ අදහස් පළ කෙළේය.ආනන්ද විදුහල ලද මේ ජයග‍්‍රහණයෙන් ශිෂ්‍යයන් ලද අත්දැකීම් මිල කළ නොහැකියි. කඳු තරණයෙන් මානසික වර්ධනය මෙන්ම පෞරුෂ වර්ධනයටත් සමස්ත වශයෙන් කායික ශක්තිය පාලනයටත් රුකුලක් ලැබෙනවා.මේ ගමන ගියේ එක්රැස් කැර ගත් තොරතුරු සහ සිතියම් උපයෝගී කැර ගනිමින් මඟ පෙන්වන්නෙක් නැතිවයි. මෙම ගමනේදී කඳු ආශි‍්‍රත ප‍්‍රදේශවල ජීවත්වන, ගොවිතැන ප‍්‍රධාන ජීවිකා වෘත්තිය කැරගත් ෂර්පාවරු කෙතරම් නිරෝගි දැයි වටහා ගැනීමට ලැබුණා. ඔවුනගේ නිරෝගී බවේ රහස එම ප‍්‍රදේශවල නිතර එහා මෙහා ගමන් කිරීමයි.කඳු තරණයේ යෙදුණු අපේ ශිෂ්‍යයන්ට ඉදිරි ජීවිත හැඩගස්වා ගැනීමේදී ලබාගත් අත්දැකීම් විශාල වශයෙන් ප‍්‍රයෝජනවත් වේවි.පාලිත ධර්මරත්න</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=ay0802242</link>
    <topic>නාගරික දිළිඳු ජනතාවට ‘කුසුම් නිවාස’</topic>
    <author>කුමුදිනී පි‍්‍රයංකා කුරුගල</author>
    <content>අපේ අරමුණ අභියෝග ජය ගැනීමයිනාගරික දිළිඳු ජනතාවට ‘කුසුම් නිවාස’2010 දී පැල්පත්වලින් තොර නගරජනතාවගේ නිවාස අවශ්‍යතා සපුරාලීමට රජය මේ වනවිට අවධානය යොමු කොට ඇත. නාගරික සංවර්ධන හා පූජා භූමි සංවර්ධන අමාත්‍යාංශය විසින් ආරම්භ කරන ලද සංවර්ධන වැඩකටයුතු රාශියක් අතුරින් 2010 වනවිට පවුල් විසිපන් දහසක් සඳහා නිවාස ඉදිකර දීමේ ව්‍යාපෘතිය මේ වනවිට කි‍්‍රයාත්මක වෙමින් පවතී.පැල්පත්වලින් තොර නගර ඇති කිරීමේ උතුම් සංකල්පය පෙර දැරිව මේ ව්‍යාපෘතිය කි‍්‍රයාත්මක වේ.“නාගරික දිළිඳු නිවාස අරුණෝදය කුසුම් නිවාස වැඩසටහන” නමින් කි‍්‍රයාත්මක වන මේ ව්‍යාපෘතිය, ආබාධිත, පවුලේ ළමයින් සංඛ්‍යාව වැඩි, කුල මළ හේතුවෙන් සමාජයෙන් කොන් වී මානසිකව ද අසරණව සිටින මෙන් ම වැන්දඹු වැනි විවිධ වූ සමාජයේ අසරණ කොටස් පිළිබඳව විශේෂ අවධානය යොමු කරමින් කි‍්‍රයාත්මක වේ.මහින්ද චින්තනය යටතේ ‘සෑම පවුලකටම නිවෙසක් යන සංකල්පය මල් පල ගැන්වීම පිණිස ක‍්‍රියාත්මක වන කුසුම් නිවාස වැඩසටහන නාගරික සංවර්ධන හා පූජා භූමි සංවර්ධන ඇමැති දිනේෂ් ගුණවර්ධන මහතාගේ මෙහෙයවීම මතින් ඉදිරියේ දී ඉලක්ක ජයගනු ඇත.මේ ව්‍යාපෘතියේ මූලික අරමුණු කිහිපයකි.* ‘පැල්පත්වලින් තොර නගර’ තේමාවෙන් යුතු සහස‍්‍ර සංවර්ධන ඉලක්ක මැනවින් ඉටු කර ගැනීම,* නාගරික සංවර්ධනයේ ප‍්‍රතිලාභ නාගරික දිළිඳු ප‍්‍රජාවට ද හැකි තාක් ලබා දීම,* ප‍්‍රජාවගේ මූලිකත්වයෙන් සිදු කෙරෙන්නා වූ සංවර්ධන කටයුතු මැනවින් කි‍්‍රයාත්මක කිරීම හා ඒ ඔස්සේ ශක්තිමත් පාලනයක් ස්ථාපිත කැරවීම,* මිනිසුන්ගේ සමාජ තත්ත්වයේ ප‍්‍රවර්ධනය මතින් සංවර්ධනාත්මක චින්තනයකට පමුණුවාලීම හා ඒ ඔස්සේ නාගරික දිළිඳු බව තුරන් කිරීම එම ඉලක්කයයි නිවාස ලබාදීම උදෙසා ඉලක්ක ගත ප‍්‍රජාව ක්ෂේත‍්‍ර කිහිපයක් ඔස්සේ තෝරා බේරා ගනී.නාගරික සංවර්ධන හා පූජා භූමි සංවර්ධන ඇමැති  දිනේෂ් ගුණවර්ධන මහතා ප‍්‍රතිලාභ පිරි නමමින්කිසියම් පළාත් පාලන ආයතන බල ප‍්‍රදේශයක කිසියම් සංවර්ධනාත්මක ප‍්‍රතිලාභ ලබා දීමක් සිදු නොවන පිරිස ඊට ඇතුළත් කළ හැකි ය.එහිදී විශේෂයෙන් පැල්පත් හෝ මුඩුක්කු ජනාවාසවල වාසය කරන උදවිය ඉලක්ක කෙරෙනුු ඇත.බොහෝ විට ඔවුන්ගේ පවුල් රැසක් සඳහා තිබෙන්නේ එක වැසිකිළියක් පමණි. එක වතුර කරාමයකි. කුණු කසල බැහැර කිරීමේ ගැටලුවලින් නිතර පීඩා විඳිනවා ද විය හැකි ය. සෞඛ්‍ය ගැටලු ද අප‍්‍රමාණව පැවතිය හැකි ය.එසේම, නාගරික සංවර්ධනයක් සඳහා අවශ්‍ය වන කිසියම් ස්ථානයක පදිංචි පැල්පත් හෝ මුඩුක්කුවාසී ප‍්‍රජාවන් සඳහා ද මෙකී නිවාස ව්‍යාපෘතියෙන් නිවාස සඳහා ඉල්ලුම් කළ හැකි ය.ඉඩම් අයිතියක් පැවතිය ද නිවෙසක් ඉදිකැර ගැනීමේ වත්කම් අහිමි වූවන් සඳහා ද එමගින් සහනය සැලසේ.නිවාස ව්‍යාපෘති සඳහා මූල්‍ය ආධාර සැපයීම රජය මගින් සිදු කෙරෙනු ඇත. සපයනු ලබන ආධාර හැකිතාක් මිල දී ගත යුතු ගොඩනැඟිලි ද්‍රව්‍ය සඳහා යොදවන අතර ශ‍්‍රමය සපයා ගැනීම ප‍්‍රජා දායකත්වයෙන් සිදු කළ යුතුවේ.නිවෙසක් ඉදි කිරීම සුළු පටු කරුණක් නොවේ. ඒ සඳහා වැය වන ශ‍්‍රමය අතිවිශාල ය. ශ‍්‍රමය සඳහා ගෙවිය යුතු වන මුදල ද අති විශාල ය.පුරාණයේ පටන් අපේ මිනිසුන් ශ‍්‍රමය අලෙවි කළ අවස්ථා විරල ය. එහෙත් ඔවුහු ශ‍්‍රමය පුද කළ හ. මේ වනවිට අප අතරින් තුරන් වී යමින් පවතින කයි ක‍්‍රමය හෙවත් සාමූහික ශ‍්‍රමය බෙදා හදා ගැනීමේ ක‍්‍රමය යළිඳු අප අතරට කැඳවා ගැනීමක් කුසුම් නිවාස ව්‍යාපෘතිය මගින් ඉටුවනු ඇත.පෙදරේරුවන්ට, වඩු කාර්මිකයන්ට පමණක් නොව අත්තිවාරමේ සිට වහල දක්වා වන නිවෙසක් ගොඩනැගීමේ සියලුම වැඩ කටයුතු සඳහා මිල මුදල වැය නොකොට දෑතේ වීරිය ලබා දිය හැකි සියලුම මිනිසුන් මේ වැඩසටහනින් සාමූහිකව එක් කෙරෙනු ඇත. ඔවුනොවුන් අතර හොඳ හිත පතුරවාලීමට ද මෙය මාවතකි.මෙහිලා විශේෂත්වය නම් සපයනු ලබන ආධාර ණය ලෙසට නැවත අය කර ගැනීමක් නොවීම ය.මහල් නිවාස සඳහා රුපියල් 250,000 ක් ද, පේලි නිවාසයක් සඳහා රුපියල් 175,000 ක් ද, තනි නිවාසයක් සඳහා රුපියල් 1,25,000 ක් ද වශයෙන් ආධාර ලබාදේ.මේ මුදල් ලබා දෙන්නේ තෛ‍්‍රපාර්ශ්වීය ගිවිසුමක් මගිනි. නාගරික දිළිඳු නිවාස අරුණෝදය කුසුම් නිවාස වැඩසටහන යටතේ අර්ධ නාගරික ප‍්‍රදේශවල අඩු ආදායම්ලාභී ප‍්‍රජාව සඳහා ස්වොත්සාහයෙන් නිවාස ඉදිකර ගැනීමට අදාළව අරමුදල් ලබාදීම වෙනුවෙන් නාගරික ජනාවාස ප‍්‍රවර්ධන වැඩසටහන, ප‍්‍රජා සහාය සංවිධානය සහ නිවාස ප‍්‍රතිලාභියා අතර ගිවිසුම අත්සන් කෙරේ.මෙහිදී ප‍්‍රජා සහාය සංවිධානය අදාළ ප‍්‍රදේශයේ කිසියම් සමිති සමාගමක් විය හැකිය. ආධාර ලබාදීම සඳහා වන එම ගිවිසුම පරිදි එකවර ආධාර සියල්ල ලබා නොදීම ද විශේෂත්වයකි.නිවෙසක් ප‍්‍රජාවගේ ශ‍්‍රම දායකත්වය සමඟින් කොටසින් කොටස ඉදිවෙන ආකාරය ප‍්‍රජා සහාය සංවිධානය විසින් නිරීක්ෂණය කරනු ලබන අතර ඊට අනුරූපව ආධාර මුදල් ලබාදීම ක‍්‍රමවත්ව සිදු කරයි.මේ අනුව නිවාස අපේක්ෂකයට ලබා දෙන ආධාර මුදල් වෙනත් කාර්යයන් සඳහා යෙදවීමේ අවස්ථාවන් මඟ හැරෙනු ඇත. කිසිදු ආකාරයක දේශපාලන බේදවලින් තොරව මෙකී කි‍්‍රයාදාමය සිදුකරනු ඇත.ඒ අනුව ඕනෑම පාටකට අයත් වැසියකුට නව නිවෙසක් හිමිකැර ගැනීමේ වාසනාව උදාවනු නියතය.අප රට ද ඇතුළත් වන ලොව රටවල උද්ගතව ඇති නිවාස හිඟය දැවැන්ත අර්බුදයක් වෙමින් පවතී. නිවාස හිඟය සමඟම ඒ ආශි‍්‍රතව අනිකුත් බොහෝ යටිතල පහසුකම්වල විශාල ප‍්‍රමාණයේ හිඟපාඩුකම් ද ඇති වනුයේ ඉබේමය.එසේ වුවද සංවර්ධනය ධරණීය සංවර්ධනයක් කළ යුතුව තිබේ. එනම් මතු පරපුර වෙනුවෙන් සම්පත් ඉතිරි කරමින් ක‍්‍රමවත්ව පරිහරණය කිරීමය. මේ ඔස්සේ එක්සත් ජාතින්ගේ සංවිධානය විසින් ප‍්‍රකාශයට පත් කොට ඇති සංවර්ධන ඉලක්ක කරා ද අප ළඟා විය යුතුය.මෙහි මූලිකම අරමුණක් වනුයේ නාගරික පැල්පත් නිවාස වෙනුවට ස්ථිරසාර සෞඛ්‍ය සම්පන්න නිවාස ඉදිකැර දීමය.දස අවුරුදු නිවාස සැලැස්මක් රජය ප‍්‍රකාශයට පත්කොට තිබෙනුයේ ඉහත අරමුණුවලට සමගාමිවය. මේ යටතේ සෑම පවුලකටම නිවසක් ලබාදීමට රජය අපේක්ෂා කරයි.නාගරික දිළිඳු නිවාස අරුණෝදය වැඩසටහන මේ වන විට දිස්ති‍්‍රක්ක දහයක කි‍්‍රයාත්මක වේ. කොළඹ, කළුතර, ගම්පහ, මාතලේ, නුවරඑළිය, හම්බන්තොට, ගාල්ල, කුරුණෑගල, බදුල්ල, අනුරාධපුරය යන දිස්ති‍්‍රක්කවල පසුගිය වසරේදී නිවාස 1555 ක් ඉදිකොට ඇත. මේ වසරේදී නිවාස 3500 ක් ඉදිකිරීමට අපේක්ෂිතය.මේ සඳහා අරමුදල් සපයා ගන්නේ කෙසේ ද? එය ප‍්‍රබල ගැටලුවකි. ගැටලුව විසඳනුයේ මෙසේය.නාගරික ප‍්‍රදේශවල පුළුල් නැතහොත් මහපරිමාණ ගොඩනැගිලි ඉදිවනු නිරන්තරයෙන් දැකිය හැකිය. ඕනෑම ආකාරයක ඉදිකිරීමකදී එහි වර්ග අඩි පන්දහසක ප‍්‍රමාණයක සිට ඊට වැඩි ප‍්‍රමාණ දක්වා අදාළ ගොඩනැගිල්ලේ වටිනාකම පරිදි නාගරික සංවර්ධන අධිකාරිය විසින් 1% සිට 5% දක්වා වන බදු අයකැර ගැනීමක් හඳුන්වාදී තිබේ.නාගරික ප‍්‍රදේශවල සිදුකරන ඉදිකිරීම් කටයුතුවලින් කිසියම් බදු මුදලක් නාගරික සංවර්ධන අධිකාරිය විසින් ලබාගැනීම මේ ක‍්‍රමයයි.වර්ග අඩි පන්දහසක සිට ඊට වඩා වැඩි වන සෑම ප‍්‍රමාණයක් සඳහා ම අදාළ ගොඩනැගිල්ලේ වටිනාකම පරිදි බදු මුදල් අයකැර ගැනීම සිදුවේ. 2008 අයවැය මගින් ද මේ සඳහා ඉඩහසර වෙන්කැර දී තිබේ. කිසියම් ප‍්‍රදේශයක ඉදිකරනු ලබන ගොඩනැගිලිවලින් ලැබෙන ආදායමෙන් එම ප‍්‍රදේශයේ පැල්පත් නිවාස ඉවත් කිරීම සඳහා ආධාර ලබා දේ.කුසුම් නිවාස වැඩසටහන සඳහා 2008 අයවැය මගින් රුපියල් මිලියන 100 ක ප‍්‍රතිපාදන වෙන්කැර තිබීම ද සතුටට කරුණකි.කුසුම් නිවාස වැඩසටහන සඳහා විදේශාධාර ලැබෙන තුරු බලා නොසිටි. එසේ වුවද මේ උතුම් වැඩසටහන උදෙසා පරිත්‍යාගශීලින්ගේ නොමසුරු ආධාර ලබාගැනීමට සූදානම්ය. ඒ සඳහා ව්‍යාපාරික ප‍්‍රජාව, සංවිධාන, සමාගම්, ස්වේච්ඡා ආයතනයන් තම ශක්ති ප‍්‍රමාණයෙන් පිරිනමන පරිත්‍යාගයන් බාර ගැනීමට ද කුසුම් නිවාස වැඩසටහන මැළි නොවේ.කුසුම් නිවාස වැඩසටහනේ අනාගත සැලැසුම පිළිබඳ එක් කුඩා උදාහරණයක් මෙසේ ඉදිරිපත් කළ හැකිය.කුලියාපිටිය නගරයේ පැල්පත් නිවාස 108 ක් හඳුනා ගැනිණි. ඒ සඳහා නව නිවාස ඉදිකැර තැබීමට තීරණය කෙරිණි. ඒ කුසුම් නිවාස වැඩසටහන යටතේය. එසේ නව නිවාස ඉදිකැර වූ පසු තවදුරටත් අනවසර ඉදිකිරීම් එම ප‍්‍රදේශයේ ඉදි නොකිරීමට වගබලා ගැනේ. ඒ අතරම එකී පැල්පත් නිවාස වාසීන්ගේ ජීවිත හැමතින්ම ගුණාත්මකව වර්ධනය වේ.තොරතුරු ලබාදීම නාගරික සංවර්ධන හා පූජා භූමි සංවර්ධන අමාත්‍යංශයේ මාධ්‍ය ලේකම් ලලිත් රෝහණ ලියනගේ, ව්‍යාපෘති අධ්‍යක්ෂ එච්.එම්. දයානන්ද, ව්‍යාපෘති සම්බන්ධීකරණ ලේකම් සුලෝචන ගමගේකුමුදිනී පි‍්‍රයංකා කුරුගල</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=aj0802241</link>
    <topic>දියවෙන - ඝන වෙන සිමෙන්ති</topic>
    <author/>
    <content>දියවෙන - ඝන වෙන සිමෙන්තිඅපිරිසිදු හදවතඊ ශී‍්‍ර ලංකාවක් බිහි කිරීමට උර දෙන පී. සී. හවුස් දසවසර සපුරයිඅම්බලන්ගොඩට හෝමාගමට ටෙලිකොම් ටෙලිෂොප්‘සිංගප්පූරු ලයින්ස්’ සමග අපූරු ගුවන්ගමනක අසිරිය විඳගන්නසුනාමියෙන් විපතට පත් දරුවන්ට ලංකා බෙල් සමාගමෙන් තෑගිවෙළෙඳ සහ පාරිභෝගික සේවා අමාත්‍ය බන්දුල ගුණවර්ධනදේශය සතු වත්කම් හෝ කර්මාන්ත විනාශ කර දැමීම, විකුණා දැමීම නැතිනම් පෞද්ගලික අංශයට පැවරීම, ඉතා පහසු කටයුත්තකි. එහෙත් ඒවා නැති කර ගැනීම තරම් පහසුවෙන් යළි ගොඩනංවා ගැනීම කළ නොහැකිය.ලංකාවේ 100% ස්වදේශීය සිමෙන්ති ව්‍යාපාරිකයන් සිටින්නේ එක් අයෙකු පමණි. ලංකාවේ මුලු සිමෙන්ති නිෂ්පාදන අවශ්‍යතාවයෙන් 30% පමණක් දැනට රටේ නිෂ්පාදනය වේ. ඉතිරි මුලු ප‍්‍රමාණය වෙළෙඳපළ සම්පූර්ණයෙන් විජාතික බහු ජාතික සමාගම් සහ ඔවුන්ගේ නියෝජිතයන් විසින් මෙහෙයවනු ලබයි.රටේ අවශ්‍යතාවෙන් 70% ක් වූ සිමෙන්ති ප‍්‍රමාණය ඉන්දුනිසියාව, පකිස්තානය, බංගලිදේශය ඉන්දියාව වැනි රටවලින් ආනයනය කරනු ලබයි. සංවර්ධනය වෙමින් පවත්නා ශීඝ‍්‍ර සංවර්ධනයකට යොමුවී ඇති ඉන්දියාව චීනය වැනි රටවල සිමෙන්ති ඉල්ලුම ඉහළ යාමද වෙළෙඳපොළ තුළ සිමෙන්ති මිල වැඩි වීමට හේතුවී තිබේ.ලංකාවේ සිමෙන්ති අත්‍යවශ්‍ය පාරිභෝගික භාණ්ඩයක් ලෙස ගැසට් කර තිබේ. මූලික මිනිස් අවශ්‍යතා අතර ‘නිවාස’ යන්න ද ඇත. තමාගේ ම නිවසක විසීමට මිනිසාට ඇති අයිතිය සුරැකීම කළ යුතු වේ. මූලික මිනිස් අවශ්‍යතා සපුරා ගැනීමට යාමේදී භාණ්ඩ රාශියක මිල තීරණය කිරීමට බලපානු ලබන එක් සාධකයක් ලෙස සිමෙන්ති හඳුන්වා දිය හැක. අනුපූරක භාණ්ඩයක් වන සිමෙන්ති ඉදිකිරීම් ක්ෂේත‍්‍රයේදී වෙනත් භාණ්ඩ රාශියක ඉල්ලුම නිර්මාණය කරන බැවින් අනුපූරක ඉල්ලුමක් ඇති භාණ්ඩයක් ද වේ.ඉදිකිරීම් කර්මාන්තය රටේ නිමැවුම, ආදායම, සේවා නියුක්තිය, මිල මට්ටම, ඉතිරි කිරීම්, ආයෝජන ආදී සර්ව ආර්ථික විචල්‍යයන් කෙරෙහි බරපතළ ලෙස බලපෑම් කරනු ලබයි. විශාල සංවර්ධන ව්‍යාපෘති, මංමාවත්, කර්මාන්ත ශාලා ඉදිකිරීම්, ව්‍යාපාර පරිශ‍්‍ර ආදියට අවශ්‍ය බැවින් සිමෙන්ති අත්‍යවශ්‍ය භාණ්ඩයකි.රටක ආර්ථික සංවර්ධනය හා දියුණුව මැනීමේ එක් දර්ශකයක් ලෙස ලෝකයේ රටවල් සිමෙන්ති සඳහා ඇති ඉල්ලුම භාවිත කරනු ලබයි.රටක ආර්ථිකය කඩා වැටී ඇත්නම් හෝ ආර්ථිකය ඉදිරියට ගමන් නොකොට පවතී නම් එසේත් නැති නම් ආර්ථික පසුබෑමක් පවතී නම් රටේ සිමෙන්ති ඉල්ලුම අඩු වේ.පසුගිය වසර කිහිපය තුළ ලංකාවේ සිමෙන්ති සඳහා වන ඉල්ලුම වාර්තා ගත ලෙස ඉහළ යාමට ප‍්‍රධාන හේතු කිහිපයක් බලපා තිබේ.ඒ අතර ප‍්‍රධාන වන්නේ 4 - 5% අතර පැවැති ආර්ථික වර්ධන අනුපාතය 7 - 8% සක්වා ඉහළ යාමයි.මහල් නිවාස හා ඉදිකිරිම් ක්ෂේත‍්‍රයේ පෞද්ගලික හා රාජ්‍ය අංශයේ ඉදිකිරීම් වැඩිවී තිබීම තවත් හේතුවකි.එල්. ටී. ටී. ඊ. පාලනයට නතුව තිබූ නැඟෙනහිර පළාත මුදා ගැනීමෙන් පසු එම පළාතේ වේගවත්ව ඉදිකිරීම් කටයුතු සිදුවෙමින් පැවැතීම තවත් හේතුවකි.මේ හැරුණු විට, රජය මගින් කි‍්‍රයාත්මක කරනු ලබන ‘ගම නැඟුම’ ‘මඟ නැඟªම’ ආදි ව්‍යාපෘති යටතේ දිගුකාලීන පැවැත්ම සඳහා මාර්ග කොන්කී‍්‍රට් කිරීම හේතුවෙන් සිමෙන්ති සඳහා විශාල ඉල්ලුමක් ඇතිවී තිබේ.දශක 1 1/2 පමණ පසු ලංකා ඉතිහාසයේ නව සංවර්ධන ව්‍යාපෘති රාශියක් ආරම්භ කර ඇත. ඒවායේ ඉදිකිරීම් මේ වන විට සිදු කෙරෙමින් පවතී. උදාහරණ ලෙස ඉහළ කොත්මලේ, මොරගහකන්ද, නොරොච්චෝලේ, හම්බන්තොට වරාය ඉදිකිරීම් ආදිය දැක්විය හැක. මේ සඳහා ද විශාල වශයෙන් සිමෙන්ති භාවිත වේ. මේ නිසා රට තුළ සිමෙන්ති සඳහා වන ඉල්ලුම ඉහළ ගොස් ඇත.සිමෙන්ති ඉල්ලුම ඉහළ යද්දී ඊට සාපේක්ෂව සැපයුම වැඩි නොවීම හේතුවෙන් මිල ඉහළ යයි. නමුත් අත්‍යවශ්‍ය භාණ්ඩයක මිල ඉහළ නැංවීම සඳහා පාරිභෝගික ආරක්ෂණ අධිකාරියේ පූර්ණ ලිඛිත අනුමැතිය ලබාගත යුතු වේ. ලංකාවේ සිමෙන්ති වෙළෙඳ පොළ හිමි සිමෙන්ති ව්‍යාපාරිකයෝ සිමෙන්ති මිල නිදහසේ තීරණය වීමට ඉඩ හැරීමට විශේෂ කැමැත්තක් දක්වති.කාටල ස්වභාවයක් පවතින ලංකාවේ සිමෙන්ති වෙළෙඳ පොළේ එක් අයෙකුගේ තීරණය අනෙක් අය කෙරෙහි ද බලපෑමක් ඇති කරනු ලබයි. සිමෙන්ති වෙළෙඳ පොළ හැසිරවීමේ බලය කුඩා පිරිසක් අතර සංකේන්ද්‍රණය වී තිබීම මීට හේතුවයි.සිමෙන්ති කර්මාන්තයේ ස්වභාවය අනුව මේ වෙලාවෙහි සිමෙන්ති මිල ඉල්ලුම සැපයුම මත තීරණය වීමට ඉඩ හැරිය හොත් සිමෙන්ති කිලෝ ග‍්‍රෑම් 50 කොට්ටයක මිල රුපියල් 800/- තරම් ඉහළ යාමට ඉඩකඩ තිබේ. පාරිභෝගික අධිකාරිය මගින් මිල ඉහළ යාම පාලනය කර තිබෙන්නේ මේ හේතුවෙනි.සිමෙන්ති කොට්ටයක මිල රු.1000/- දක්වා ඉහළ යනු ඇතැයි විපක්ෂයේ එක් මන්තී‍්‍රවරයෙක් පසුගිය දාක අනාවැකි පළකර තිබිණි.විවිධ කණ්ඩායම් විවිධ බලපෑම් කරමින් මිල ඉහළ දැමීමට කටයුතු කරමින් සිටී. සිමෙන්ති හිඟයක් මවා මිල ඉහළ දැමීමට උත්සහ කරනු ලබයි.කැබිනට් මණ්ඩලය සාධාරණ මිල ඉහළ යාමකට ඉඩ දීමට කැමැත්ත පළ කරයි. සිමෙන්ති මිල ඉහළ දැමීමට නොදුනහොත් ව්‍යාපාරිකයන් සිමෙන්ති හිඟයක් මවනු ඇත. මිල ඉහළ ගියහොත් පාරිභෝගිකයා පීඩාවට පත් වේ.සිමෙන්ති කිලෝ ග‍්‍රෑම් 50 කොට්ටයක උපරිම සිල්ලර මිල රු.692/- විය. සිමෙන්ති මිල ඉහළ දැමීමට ඉඩ නොදුන් පාරිභෝගික ආරක්ෂණ අධිකාරිය, ඉන්ධන මිල වැඩිවීම හේතුවෙන් නිෂ්පාදන සහ බෙදා හැරීම් පිරිවැය ගාස්තු ඉහළ යාම පිළිබඳ සලකා බලා ඉන්ධන ගැලපුම් ගාස්තු ලබාදී තිබේ. ඒ අනුව සිමෙන්ති කිලෝ 50 කොට්ටයක උපරිම මිල රුපියල් 720/- කි. ඊට වැඩියෙන් අලෙවි කරනු ලබන අලෙවිකරුවන් පාරිභෝගික ආරක්ෂණ අධිකාරිය වැටලීම් සිදු කොට අත් අඩංගුවට ගනු ලබයි.මුදල් හා ක‍්‍රම සම්පාදන අමාත්‍යවරයා ලෙස ජනාධිපති මහින්ද රාජපක්ෂ මහතා පසුගිය අය වැයේදී ඉදිරිපත් කළ යෝජනාව අනුව ජන ජීවිතයට අත්‍යවශ්‍ය භාණ්ඩ තොග වශයෙන් ආනයනය කර සාධාරණ මිලට ලබාදීම සඳහා රාජ්‍ය වානිජ සමුපකාර තොග වෙළෙඳ සමාගම පිහිටුවා තිබේ. එහි පළමු කර්තව්‍ය ලෙස අත්‍යවශ්‍ය භාණ්ඩයක් ලෙස නම් කර ඇති සිමෙන්ති ආනයනයට කටයුතු යොදා ඇත. අන්තර් ජාතික ප‍්‍රමිතියෙන් යුතු සිමෙන්ති ගොඩනැගිලි ද්‍රව්‍ය සංස්ථාව හා සමූපකාර හරහා රු.700/- අඩු සිල්ලර මිලකට ජනතාවට ලබාදීමට කටයුතු කෙරෙමින් පවතී. සිංහල අලුත් අවුරුද්ද වන විට රු.700/- අඩු කිරීම කිරීම අරමුණු කර ඇති සිමෙන්ති මිල 2008 වසර පුරා එම මිල ගණන් යටතේ පවත්වා ගෙන යාමට ජනතාව වෙනුවෙන් කටයුතු යොදා තිබේ.මෙතරම් වෙහෙස නොවී වරෙක හිටපු වෙළෙඳ හා පාරිභෝගික අමාත්‍යවරයකු කළා සේ සිමෙන්ති අත්‍යවශ්‍ය භාණ්ඩයක් යන ගැසට් නිවේදනය ඉවත් කර ගැනීමටද පවතින බලතල යටතේ වෙළෙඳ හා පාරිභෝගික අමාත්‍යවරයාට හැකියාව තිබේ. එහෙත් එසේ කිරීමෙන් පීඩාවට පත් වනුයේ සමස්ත ලාංකික සිමෙන්ති පාරිභෝගිකයාය.සැකැසුම - ටෙක්ලා පද්මිණී කාරියවසම්</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=aj0802242</link>
    <topic>අපිරිසිදු හදවත</topic>
    <author>දෞපදී වෑවලගේ</author>
    <content>දියවෙන - ඝන වෙන සිමෙන්තිඅපිරිසිදු හදවතඊ ශී‍්‍ර ලංකාවක් බිහි කිරීමට උර දෙන පී. සී. හවුස් දසවසර සපුරයිඅම්බලන්ගොඩට හෝමාගමට ටෙලිකොම් ටෙලිෂොප්‘සිංගප්පූරු ලයින්ස්’ සමග අපූරු ගුවන්ගමනක අසිරිය විඳගන්නසුනාමියෙන් විපතට පත් දරුවන්ට ලංකා බෙල් සමාගමෙන් තෑගිඅප රටේ හදවත බඳු කොළඹ නගරය වානිජ හා දේශපාලන කටයුතු සිදුවන ප‍්‍රධාන කේන්ද්‍රස්ථානයයි. වර්ග ප‍්‍රමාණයෙන් කුඩා එවන් වැදගත්කමක් සහිත කොළඹ නගරයට දේශයේ නිසි අවධානය හිමිවේද? කොළඹ නගරයේ සැරිසරන ඔබ එයට දෙන නිසි පිළිතුර ‘නැත’ යනු නොඅනුමානය. සැබවින්ම කොළඹ නගරයේ නඩත්තු කටයුතු ඉතා දුර්වලය. නගරයේ පිරිසිදුකම පවතින්නේ අන්තිම පහත් තත්ත්වයකයි. සුපිරි පන්තිය වෙසෙන ප‍්‍රදේශ කිහිපයක් හැරුණු විට සෙසු ප‍්‍රදේශ දුගී බවේ සලකුණු ප‍්‍රදර්ශනය කරයි. දුගී බව යනු සැබවින්ම මුල්‍ය අඩුපාඩු නිසා උද්ගත වූ තත්ත්වයක් නොවේ. මනා ලෙස නඩත්තු කර, පවිත‍්‍රව, ප‍්‍රසන්නව තබා ගැනීමට මුදල්වලට වඩා අවශ්‍ය වන්නේ කළමනාකරණය සහ කැපවීමය. කොළඹ නගරයේ පවතින්නේ ද ඉහත කරුණු මනා ලෙස ඉෂ්ට නොවීම හේතු කොටගෙන ඇති වී ඇති දුර්භාග්‍ය වාතාවරණයකි.කොළඹ නගරයේ ඇති ප‍්‍රශ්න අතරින් මුල් තැනට එන්නේ අවිධිමත් ඉදිිකිරීම්ය. ස්වදේශිකයන්ට මෙය හුරුපුරුදු වුවද කටුනායකින් මෙරටට පිවිස කොළඹ නගරය කරා පැමිණෙන විදේශිකයන්ට නම් අප රටේ අගනුවර එකම අවුල් ජාලයක් ලෙස පෙනෙනු ඇත. මේ අවිධිමත් ඉඳිකිරීම් හේතුවෙන් කොළඹ නගරයේ අර්බුදයට ලක් වී ඇති තවත් එක් කි‍්‍රයාදාමයක් වන්නේ නගරයේ ජලය බැස යාමේ ක‍්‍රමවේදයයි.අවිධිමත් ඉදිකිරීම් හේතුවෙන් ජලය බැස නොයාම හේතු කොට කොළඹ නගරයේ වැසි දිනට ජලයෙන් වැසී යන මාර්ග සංඛ්‍යාව කෙතරම්ද? කොළඹට පිවිසෙන ප‍්‍රධාන මාර්ගයක් ඇරැඹෙන වික්ටෝරියා පාලමෙන් කිලෝමීටරයකටත් නොඅඩු දුරකින් දක්නට ලැබෙන්නේ මහා කුණු කන්දකි. වැසි දිනකට නොව සාමාන්‍ය දිනකට වුවද ඒ අවට ප‍්‍රදේශයේ දුර්ගන්ධය ඉසිලීම අපහසුය. රටටම ආහාර බෙදා හරින ප‍්‍රධාන තොග වෙළෙඳ මධ්‍යස්ථානය පිහිටා ඇති පිටකොටුව මිහිපිට අපායකි. ආහාර ද්‍රව්‍ය හුවමාරුව සිදුවන වෙළෙඳ මධ්‍යස්ථානය පිහිටි ප‍්‍රදේශය කොතෙක් පිරිසිදුව පැවතිය යුතු වූද කොළඹ නගරය එය හිතලුවක් පමණි. අප රටේ වැඩිම ජන ඝනත්වයකින් යුත් ප‍්‍රදේශය කොළඹ ය. එම ප‍්‍රදේශයේ ස්ථිර පදිංචිකරුවන්ට වඩා සිටින්නේ රටේ වෙනත් ප‍්‍රදේශවලින් සංක‍්‍රමණය වූවන්ය. වත්මන් තත්ත්වය මත මේ අධික ජන ඝනත්වයට ඔරොත්තු දීමට කොළඹ නගරය අසමත් බවට වන ලකුණු දසතින් දිස් වෙමින් පවතී. පසුගිය දිනක කොළඹ නගරයට ඇද වැටුණු මහා වර්ෂාව සමග හමා ගිය සුළඟ නිවාස බොහොමයක වහල උගුල්ලා දමා තිබුණි. මාර්ග කිහිපයකම සවිකර තිබූ විශාල දැන්වීම් පුවරු අනාරක්ෂිත ලෙස එල්ලෙමින් හෝ කඩාවැටී තිබෙනු දැක ගන්නට ලැබුණි. මේ සියල්ල රටට පෙන්නුම් කෙළේ නගරයේ අවිධිමත් බව නොවේද?කොළඹ නගරයේ අවිධිමත් ස්වරූපය ගැන විමසා බලන විට පෙනී යනුයේ අප රටේ හදවත රෝගී වෙමින් පවතින බවයි. නිසි පරිපාලනය හා බැඳුණු කළමනාකරණය සමග නගරය යළි ගොඩගැනීමට ඇති සැබෑ උවමනාව සමග එක්වුවහොත් සෙසු බොහෝ රටවල මෙන් අප රටේ ප‍්‍රධාන වාණිජ අගනගරය ද දේශයට සම්පතක්ම වනු ඇත.දෞපදී වෑවලගේ</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=aj0802243</link>
    <topic>ඊ ශී‍්‍ර ලංකාවක් බිහි කිරීමට උර දෙන පී. සී. හවුස් දසවසර සපුරයි</topic>
    <author>බුද්ධිකා බ‍්‍රාහ්මණගේ ඡායාරූපය - ගීත් ද මැල්</author>
    <content>දියවෙන - ඝන වෙන සිමෙන්තිඅපිරිසිදු හදවතඊ ශී‍්‍ර ලංකාවක් බිහි කිරීමට උර දෙන පී. සී. හවුස් දසවසර සපුරයිඅම්බලන්ගොඩට හෝමාගමට ටෙලිකොම් ටෙලිෂොප්‘සිංගප්පූරු ලයින්ස්’ සමග අපූරු ගුවන්ගමනක අසිරිය විඳගන්නසුනාමියෙන් විපතට පත් දරුවන්ට ලංකා බෙල් සමාගමෙන් තෑගි පී. සී. හවුස් ආයතනයේ සභාපති එස්. එච්. එම්. රිෂාන්ඔබේ මේසය මත තිබෙන පරිගණකය සැබවින්ම අපේම රටේ නිෂ්පාදනයක් නම්, කොයි තරම් ආඩම්බරයක්ද? ඒ විතරක් නෙමෙයි ඒ පරිගණකය ලෝකයේ ජනපි‍්‍රයතම පරිගණක අතර නමක් දිනා ඇත්නම්, ඒ නම ‘පැනෝරා”. පැනෝරා පරිගණකය සකස් කරන්නේ ශී‍්‍ර ලාංකික සමාගමක් වන පී. සී. හවුස් ආයතනයයි.ලොව ප‍්‍රකට ඩෙල්, ඇපල්, මයික්‍රොෂොෆ්ට් වැනි පරිගණක හා සම තත්ත්වයේ පහසුකම් සපයන පැනෝරා පරිගණකය පිළිබඳව මෙන්ම ලංකාව පුරා පරිගණක දැනුම හා සේවා දියුණු කිරීමට පී. සී. හවුස් ආයතනයෙන් ලැබෙන දායකත්වය පිළිබඳව අපි එම ආයතනයේ සභාපති එස්. එච්. එම්. රිෂාන් මහතාගෙන් විමසුවා.“මේ වෙනකොට රටක සංවර්ධනය මනින මිනුම් අතර සාක්‍ෂරතාවය වගේම පරිගණක සාක්‍ෂරතාවත් වැදගත් වී තිබෙනවා. පී. සී. හවුස් අපගේ අරමුණ වී ඇත්තේ ලංකාවේ මෙන්ම ලෝකයේ වැඩි දෙනෙකු ගේ භාවිතයක් බවට අපගේ පරිගණකය හා පරිගණක සේවා පත්කිරීමයි.මීට වසර 10 කට ප‍්‍රථම ආරම්භ කළ පරිගණ අලෙවි කිරීමේ හා අලුත්වැඩියා කිරීමේ කටයුතු ලංකාව පුරා විසිරී ඇති මධ්‍යස්ථාන 52 කින් සිදු කරනවා. මේ මධ්‍යස්ථාන අතර යාපනය, වව්නියාව වැනි නගරවල පිහිටි මධ්‍යස්ථානත් ඉතාමත් උසස් ආකාරයේ සේවයක් සපයනවා.ලංකාව වගේ රටවල පරිගණක දෘඩාංග දියුණු කිරීමේ විවිධ ගැටලු පවතින්න පුළුවන්. නමුත් අපගේ පරිගණක ඉංජිනේරුවන්ට පරිගණක මෘදුකාංග නිපදවීමේ දියුණු හැකියාවක් පවතිනවා.අප ආයතනයේ නිපදවු මානව සම්පත් කළමනාකරණ මෘදුකාංග මේ වන විට රාජ්‍ය අංශයේ මෙන්ම පෞද්ගලික අංශයේ ආයතන ගණනාවක් භාවිත කරනවා. මීට අමතරව තායිලන්තය, බංගලිදේශය, ඩුබායි, පාකිස්ථානය වැනි රටවලින් මෙම මෘදුකාංග සඳහා විශේෂ ඉල්ලුමක් පවතිනවා.ක්ෂේත‍්‍රයේ විද්‍යාර්ථීන් අපගේ ආයතනය සමග නිරන්තර සබඳතා පවතිනවා. සමහරුන් විශ්ව විද්‍යාලයේ අධ්‍යාපනය ලබන අතරේම අපගේ ආයතනයේ සේවය කරනවා. ඒ විතරක් නෙමේ මේ පිළිබඳ විශ්ව විද්‍යාල කථිකාචාර්යවරු, ආචාර්යවරු, අපගේ ආයතනවලට අනුබද්ධ වී උපදේශකයෝ වශයෙන් හා පර්යේෂකයෝ වශයෙන් සේවය කරනවා.රාජ්‍ය අංශයේත් පෞද්ගලික අංශයේත් මූල්‍ය ආයතනත්, පරිගණක පහසුකම් ප‍්‍රයෝජනයට ගන්නවා. එම ආයතන ඒවාට අදාළ දෘඩාංග මෙන්ම මෘදුකාංග වෙනුවෙන් විශාල මුදල් වැය කරනවා.අපගේ අදහස වී ඇත්තේ එම සියලු ආයතන වෙනුවෙන් සකස් කරන ලද මධ්‍යස්ථානයක් ස්ථාපිත කිරීමටයි. ඉන්පසුව ඔවුන්ට විශාල වශයෙන් මුදල් වියදම් කර දෘඩාංග හෝ මෘදුකාංග මිලදී ගත යුතු නැහැ.යම්කිසි මාසික ගාස්තුවකට යටත්ව අපගේ මධ්‍යස්ථානයෙන් සේවය ලබා ගත හැකියි.වසර 10 ක් පුරා අප ආයතනය පැමිණි ගමන් මග ඉතාමත් විශිෂ්ටයි. මේ වන විට ශී‍්‍ර ලංකාවේ පරිගණක ක්ෂේත‍්‍රයේ ප‍්‍රමුඛයෙකු වීමට ලැබී ඇත්තේ අපගේ කාර්ය මණ්ඩලයේ කැපවීම හා දක්ෂතාව නිසාමයි.අප හැම විටම උත්සහ කරනුයේ ඉතා උසස් ආකාරයේ සේවයක් සැපයීමටයි.මේ වසර 10ට සම්මාන 100 කට අධික සංඛ්‍යාවක් අපට හිමිවී තිබෙනවා. ඒ අතර 2006 - 2007 වසරේ මයික්‍රෝසොෆ්ට් ආයතනයේ ලංකාවේ නියෝජිතයා හැටියට ලැබූ සම්මානයත්, US Robotics විසින් පිරිනමන ලද 2007 වර්ෂයේ ශී‍්‍ර ලංකාවේ හොඳම සම්බන්ධතා නියෝජිතයා ලෙසට ලබා දුන් සම්මානයත් වැදගත්.බිහිවෙමින් පවතින ඊ ශී‍්‍ර ලංකාව තුළ අප ආයතනයේ කාර්ය භාරය ඉහළ තලයකට ගේනවා.බුද්ධිකා බ‍්‍රාහ්මණගේ ඡායාරූපය - ගීත් ද මැල්</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=aj0802244</link>
    <topic>අම්බලන්ගොඩට හෝමාගමට ටෙලිකොම් ටෙලිෂොප්</topic>
    <author/>
    <content>දියවෙන - ඝන වෙන සිමෙන්තිඅපිරිසිදු හදවතඊ ශී‍්‍ර ලංකාවක් බිහි කිරීමට උර දෙන පී. සී. හවුස් දසවසර සපුරයිඅම්බලන්ගොඩට හෝමාගමට ටෙලිකොම් ටෙලිෂොප්‘සිංගප්පූරු ලයින්ස්’ සමග අපූරු ගුවන්ගමනක අසිරිය විඳගන්නසුනාමියෙන් විපතට පත් දරුවන්ට ලංකා බෙල් සමාගමෙන් තෑගිශී‍්‍ර ලංකා ටෙලිකොම් සමාගම බස්නාහිර පළාතේ හෝමාගම ප‍්‍රදේශයේත් සහ දකුණු පළාතේ අම්බලන්ගොඩ ප‍්‍රදේශයේත් සිය 30 වන සහ 31 වන ටෙලිෂොප් ශාඛා විවෘත කළේය.මෙම ටෙලිෂොප් මධ්‍යස්ථාන වෙතින් ශී‍්‍ර ලංකා ටෙලිකොම් සමාගමේ විවිධ සේවා එකම වහලක් යටින් ලබා ගැනීමේ පහසුව පාරිභෝගිකයන්ට නිර්මාණය කර දෙයි.ටෙලිෂොප් ජාලය මගින් ශී‍්‍ර ලංකා ටෙලිකොම් සමාගමට සිය පාරිභෝගිකයන් සහ කුඩා පරිමාණ ව්‍යවසායකයන් වෙත සමාගමේ සේවා පහසුවෙන් ලබාදීමේ හැකියාව ලැබිණි.ටෙලිෂොප් ජාලය, ශී‍්‍ර ලංකා ටෙලිකොම් සමාගමේ පෙර ගෙවුම් හා පසු ගෙවුම් සේවා ඇතුළුව සියලුම නිෂ්පාදන හා සේවා ලබාදෙන ප‍්‍රධාන මාර්ගවලින් එකකි.මේ වන විට ටෙලිෂොප් මධ්‍යස්ථාන 31 ක් සහ ප‍්‍රාදේශීය ටෙලිකොම් කාර්යාල 38 ක් සමාගමේ බෙදා හැරීම් ජාලයට අයත් වෛයි.”මේ නිසා අප අපගේ පාරිභෝගිකයන්ට අසමසම සේවා පහසුවෙන් ලබාදීමට හැකි තත්ත්වයක පසුවෙනවා.” යැයි ශී‍්‍ර ලංකා ටෙලිකොම් සමාගමේ ප‍්‍රධාන විධායක නිලධාරි සෝජි ටකහෂි මහතා පැවසීය.“සමාගමක් වශයෙන් දිවයිනේ සෑම අස්සක් මුල්ලක් නෑරම ව්‍යාප්ත වෙමින්, අපගේ පාරිභෝගිකයන්ට වඩාත් උසස් සේවාවක් ලබාදීමට මෙන්ම පාරිභෝගිකයන් වාසය කරන නගරයටම පැමිණ ඔවුන්ට වඩාත් පහසුවෙන් අපගේ සේවාවන් ලබාගැනීමට හැකි පරිසරයක් ඇති කිරීමට අපි නිතරම උත්සාහ ගන්නෙමු.” යනුවෙන් ඒ මහතා තවදුරටත් සඳහන් කෙළේය.</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=aj0802245</link>
    <topic>‘සිංගප්පූරු ලයින්ස්’ සමග අපූරු ගුවන්ගමනක අසිරිය විඳගන්න</topic>
    <author/>
    <content>දියවෙන - ඝන වෙන සිමෙන්තිඅපිරිසිදු හදවතඊ ශී‍්‍ර ලංකාවක් බිහි කිරීමට උර දෙන පී. සී. හවුස් දසවසර සපුරයිඅම්බලන්ගොඩට හෝමාගමට ටෙලිකොම් ටෙලිෂොප්‘සිංගප්පූරු ලයින්ස්’ සමග අපූරු ගුවන්ගමනක අසිරිය විඳගන්නසුනාමියෙන් විපතට පත් දරුවන්ට ලංකා බෙල් සමාගමෙන් තෑගිමේ පෙබරවාරියේදී, ‘සිංගප්පූරු එයාලයින්ස්’ අපූර්ව ගුවන් ගමනක අසිරි විඳගැනීමේ කදිම අවස්ථාවක් හිමිකර දෙයි.සියලු වියදම් ඇතුළත්ව, රු. 39,000 රු. 99,900 අතර මිලකට සිංගප්පූරුව, ක්වාලාලම්පූර්, සිඩ්නි, බැංකොක්, පූකට්, පර්ත් හා ලන්ඩන් යන ගමනාන්ත කරා ගුවන්ගත වන්න. අවම වශයෙන් මගීන් දෙදෙනෙකු එක්ව ගමන් කොට, මේ සුවිශේෂ වරම හිමි කරගන්න.ඔබේ ආදරණීයයකු සමග සිහිනමය නිවාඩුවක් ගත කිරීමට ලැබෙන මේ කදිම අවස්ථාව පැහැර හරින්න එපා.ටිකට් පත් මේ මාසය ඇතුළත මිලදී ගත යුතු අතර, කොළඹින් පිටත්වීම පෙබ. 11 අපෙ‍්‍ර්ල් 30 දක්වා විය යුතුය.වැඩි විස්තර සඳහා, ඔබේ ගුවන් ටිකට්පත් නියෝජිතයා හෝ 2300762/3/4 දුරකථන අංක ඔස්සේ ‘සිංගප්පූරු එයාලයින්ස්’ අමතන්න.</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=aj0802246</link>
    <topic>සුනාමියෙන් විපතට පත් දරුවන්ට ලංකා බෙල් සමාගමෙන් තෑගි</topic>
    <author/>
    <content>දියවෙන - ඝන වෙන සිමෙන්තිඅපිරිසිදු හදවතඊ ශී‍්‍ර ලංකාවක් බිහි කිරීමට උර දෙන පී. සී. හවුස් දසවසර සපුරයිඅම්බලන්ගොඩට හෝමාගමට ටෙලිකොම් ටෙලිෂොප්‘සිංගප්පූරු ලයින්ස්’ සමග අපූරු ගුවන්ගමනක අසිරිය විඳගන්නසුනාමියෙන් විපතට පත් දරුවන්ට ලංකා බෙල් සමාගමෙන් තෑගිලංකා බෙල් විකසිත කැකුළු ළමා වැඩසටහන මඟින් සුනාමියෙන් විපතට පත් හික්කඩුව සිරිකඳුරවත්ත සුනාමි ගම්මානයේ දරුවන්ට ත්‍යාග පිරිනමන ලදි.එම ත්‍යාග මලුවල සෙල්ලම් බඩු, පාසල් උපකරණ හා ලිපි ද්‍රව්‍ය ඇතුළත් වූ අතර සමාගමේ කාර්ය මණ්ඩලය ඒ සඳහා අනුග‍්‍රහය දැක්වීය.එමෙන්ම දරුවන්ගේ කි‍්‍රයාකාරකම් සමඟ එක්වී ඔවුන් ධෛර්යවත් කරමින් ප‍්‍රබෝධවත් සතුට සපිරි සම්පූර්ණ දිනයක් ගත කිරීමට ද කාර්ය මණ්ඩලය එක්ව සිටියේය.මැජික් සංදර්ශන, සමූහ ගායනා, නැටුම් සංදර්ශන අතරට රූපවාහිනී හා ගුවන් විදුලි අංශයන්හි ජනපි‍්‍රය පුද්ගලයින් ඉදිරිපත් කළ විනෝදාත්මක අංගයන්ගෙන් ද විකසිත කැකුළු වැඩසටහන වර්ණවත් විය.</content>
  </post><post>
    <category>NEWSPAPER</category>
    <date>
      <year>2008</year>
      <month>02</month>
      <day>24</day>
    </date>
    <link>http://www.silumina.lk/2008/02/24/_art.asp?fn=aw0802241</link>
    <topic>නොසිතා කියූ දෙයක් නොසිතූ විදියට සිදුවුණා හාමුදුරුවනේ!</topic>
    <author>මතුගම මහින්ද විජේතිලක</author>
    <content>නොසිතා කියූ දෙයක් නොසිතූ විදියට සිදුවුණා හාමුදුරුවනේ!සිර ගෙදර බිත්ති හතරට කොටු වී සිටින සිරකරුවන් දෙස බොහෝ දෙනා බලන්නේ එකම කෝණයකිනි. එහෙත් මේ සිකරුවන් ගේ ජීවිත තුළට මැදහත් සිතින් එබී බලන්නේ නම් සමාජයේ විශේෂ කරුණාවට පාත‍්‍ර විය යුතු, එහෙත් එවැන්නක් ලැබීමට තරම් වාසනාවක් අහිමි වූ අහිංසකයෝ ද සිටිති.තමන් විසින් කරන ලද වරදට දඬුවම් පිණිස සිර ගෙදරට එන්නට සිදු වූ වරදකරුවෝ මන් කළේ වරදක් බව පිළිගෙන, ඒ පිළිගැනීම තුළින් සිත හදාගෙන භාවනා වැඩ සටහන්වලට සහභාගි වී ආධ්‍යාත්මීය සුවයක් විඳිති.එහෙත් නිවරැද්දේ සිර ගෙදරට එන්නට සිදු වූවෝ එසේ සිත හදාගත නොහැකිව ආගම දහමට පවා සාප කරමින් කල් ගෙවති. එසේ සිදුවන්නේ ඔවුන් තුන්හිතකින්වත් නොසිතූ දෙයක්, හෙවත් චේතනාත්මකව නොකළ වරදක් තමන් පිට පැවරී දඬුවම් ලැබීමට සිදු වූ නිසා ය. මේ එවැනි අහිංසක මිනිසකු ගේ කතාවකි.බෝගම්බර සිර ගෙදර තුළ ද විවිධ චෝදනා මත දඬුවමට ලක් වූවන් අතරින් පිරිසක් ධර්මයට යොමු වී ආධ්‍යාත්මීය වශයෙන් සිත දියුණු කැර ගන්නා අතර නිවැරැද්දේ දඬුවමකට ලක්ව දුක් විඳින්නෙකි හේරත්. ගලිගමුවේ ඤාණදීප හිමියෝ හේරත් පිළිබඳ කතාව විස්තර කරන්නේ මෙසේ ය.”බෝගම්බර සිර ගෙදර ආගමික වැඩ සටහන්වලට සම්බන්ධ රංසිමාලා නමැති ගුරුතුමියත්, චන්දන ඒකනායක මහත්මයාත් මට ආරාධනා කළා සිරකරුවන් සඳහා දවසක භාවනා වැඩසටහනක් කරන්න.ඒත් මේ පීඩාවට පත්ව සිටින සිරකරුවන්ට දවසක් පුරා භාවනා කරන්න පුළුවන්ද? කියන ගැටලුව මට මතු වුණා. ඒ නිසා පළමුව ම පැයක ධර්ම දේශනයක් හා පැය බාගයක ධර්ම සාකච්ඡාවකින් භාවනාව ගැන අවබෝධයක් දෙමු කියා මම යෝජනා කළා.එතැනින් භාවනා වැඩසටහනක් මාස් පතා කළ හැකි නිසා. ඒ කටයුත්තට බන්ධනාගාරයේ සුබ සාධන නිලධාරි යූ.එච්. රනිල් කුමාර හා ජී.ඇල්. අනුරුද්ධ මහත්වරු අවශ්‍ය කටයුතු මැනවින් සංවිධානය කැර තිබුණා.ඇත්තටම මේ සුබ සාධන නිලධාරීන් සිරකරුවන්ගේ මානසිකත්වය හඳුනාගෙන ඊට සමගාමීව කටයුතු කරමින් සිරකරුවන් යහමගට යොමු කරන පිරිසක්.බෝගම්බර බන්ධනාගාරයේ දී මට මුණ ගැසුණු සිරකරුවන් තුළින් මා ජටු දෙයක් තමයි වැරදි වැඩ කළ අය එය වරදක් බව වටහා ගෙන එයින් විඳින පීඩාවෙන් මිදෙන්න භාවනාවට යොමු වීම.මම කොහොම හරි මේ දුකින් සිත නිදහස් කැර ගන්නවා ය කියන අධිෂ්ඨානයෙන් ඒ භාවනා කටයුතුවලට කැපවීම. මේ අය අතර ඉන්නවා ඔවුන් නොකළ වරදට පටලවා සිර ගෙදරට එවූ අයත්.එක මහත්මයෙක් ඉන්නවා ඔහුගේ බිරිය අනියම් ස්වාමියා සමඟ ඔහුගේ ම සම්පත් යාන වාහන ප‍්‍රයෝජනයට ගනිමින් නිදහසේ ජීවත් වෙන්න තියෙන උවමනාවට, මත්ද්‍රව්‍ය චෝදනාවකට - නොකළ වරදකට පටලවා සිර ගෙදරට එවන්න කටයුතු කැර තියෙනවා.තමන් ගේ ස්වාමියා සිර ගත කොට අනියම් ස්වාමියා සමඟ දැන් ජීවත් වෙනවා. ඒ වගේ නිකරුණේ සිර ගෙදර ආ අයත් ඉන්නවා.මෙන්න මේ වගේ තමන් නිවැරදිය, තමන් පිරිසුදුය කියන අදහසින් සිටින අයගේ සිත භාවනාවලට නැඹුරු වන්නේ නෑ. ඒ අය නිතර කියන්නේ ඇයි හාමුදුරුවනේ අපට මෙහෙම වුණේ.අපි කොයි තරම් ගුණ ධර්ම දියුණු කැරගෙන හිටියත් ඇයි මේ නොකළ වරදකට සිර දුක් විඳින්නේ කියා අහනවා. ඒ තුළම පසුතැවිලි වෙමින් සිටිනවා මිසක් මේ පූර්ව කර්ම විපාකයක් ය කියා හිත හදා ගෙන ධර්මය තුළට පිවිසෙන්න හිත් දෙන්නේ නෑ.මම ඔවුන්ට විස්තර කැර දුන්නා තමන් චේතනාත්මකව වරදක් කළත්, නොකළත්, දැන් වරදකට දඬුවමකට ලක් වෙලයි ඉන්නේ. ඒකට හේතුව පෙර අකුසලයක්. ඒ බව ඔවුන්ට විශේෂයෙන් පැහැදිලි කළා.හේරත් මහනුවර ප‍්‍රදේශයේ පදිංචිකරුවෙකි. විවාහකයෙකි. දෙදරු පියෙකි. ඔහු ලංකා ගමනා ගමන මණ්ඩලයේ රියැදුරකු වශයෙන් රැකියාව කළේය. ඔහු ජීවිත හානි දෙකක් සිතා මතා සැලසුම්ගතව සිදු කළ බවට චෝදනා ලැබ අධිකරණයෙන් එල්ලා මැරීමට නියෝග කළ වැරදිකරුවෙකි. ඔහු ඤාණදීප හිමියන් ඉදිරිපිට කළ පාපෝච්ඡාරණය මෙසේ ය.ස්වාමීන් වහන්ස! මට හිත හදාගන්න බැහැ. ඇයි මම නොකළ වරදකට මරණීය දණ්ඩනය නියම කළේ කියා. මෙතැන සිටින අනිත් අයට පුළුවන් මම සොරකම් කළා. මම මිනීමැරුවා. මම හෙරොයින් වික්කා කියා ඒ වැරැද්දට දඬුවම් ලබනවා යැයි හිත හදා ගන්න. ඒත් වරදක් නොකළ මම කොහොමද හිත හදා ගන්නේ.ඔව්! හේරත් මහත්මයා, ඔබ නිවැරැද්දේ මිනීමැරුම් නඩුවක වැරදිකාරයා වුණේ කොහොමදැයි ටිකක් විස්තර කරන්නැයි ඤාණදීප හාමුදුරුවෝ විමසූහ.හාමුදුරුවනේ! මම සී.ටී.බී. ඩ‍්‍රයිවර් කෙනෙක්. මේ තී‍්‍රවීල් කාරයින් එක්ක පාරේ වාහන පදවන එක හරිම අමාරු වැඩක්. එහෙන් රිංගනවා. මෙහෙන් රිංගනවා. ඒ අය බලන්නේ තමන් ගේ හයර් එක දුවාගන්න විතරයි.දවසක් තී‍්‍රවිල් එකක් එක පාරට ම පාර හරහා දැම්මා. මම බොහොම අමාරුවෙන් මගේ බස් එක පාලනය කැර ගත්තේ. ඉතින් එදා තී‍්‍රවීල් පාක් එකේ දී මම එයාට දොස් කිව්වා. ඒක බහින් බස් වීමක් තරමට දුරදිග ගියා.තී‍්‍රවීල් පාක් එකේ හිටපු අනිත් අයත් වට වුණා. කේන්තියට මම කීවා “මං උඹව වෙලාවක බස් එකට යට කර මරණවාය කියා. ඒ සිද්ධිය එච්චරයි. ඒ වෙලාවේ කේන්තියට කීවා. පස්සෙ අමතක කැර දැම්මා.රියට ඊට දවස් පහකට පස්සෙ මගේ බස් එක වංගුවකින් පාරට දමන කොට ම අනිත් පැත්ත් සිට වේගයෙන් ආපු තී‍්‍රවීල් එකක් මගේ බස් එකේ හැපුණා. තී‍්‍රවීල් එක සම්පූර්ණයෙන් පොඩි පට්ටම් වුණා.තී‍්‍රවීල් ඩ‍්‍රයිවරුයි තී‍්‍රවීල් එකේ හිටපු මගියයි දෙන්නම එතැනම මළා. බලන කොට එදා බහින්බස් වුණ මනුස්සයගෙ තී‍්‍රවීල් එක. ඇත්තට ම හාමුදුරුවනේ මම ඒ තී‍්‍රවීල් එක දැක්කෙ නෑ. හැපුණ බව දන්නවා.කාගෙ එක ද දන්නෙ නෑ. පස්සෙ බලන කොටයි දන්නේ අර තී‍්‍රවීල් එක විත්තිය. එදා සිද්ධ වුණ බහින් බස්වීම මත මිනීමැරුම් චෝදනාවට මා අත්අඩංගුවට ගත්තා.නඩු විභාගයේ දී තී‍්‍රවීල් පාක් එකේ අය මට විරුද්ධව සාක්කි දුන්නා. “කලින් දවසක් මෙයා බස් එකට යට කැර මරණවා” යැයි තර්ජනය කළ බව ඒ සාක්කි කරුවෝ උසාවියට කියා හිටියා. ඒ සාක්කි අනුව මේ මරණය හිතා මතා සැලසුම් කැර කරනා ලද මිනීමැරුමක් බවට තීන්දු වුණා. මා එල්ලුම් ගහට නියම වුණා.” යි හේරත් මේ සිද්ධියේ සුලමුල විස්තර කෙළේය.ඔහු ඤාණදීප හිමියන් ඉදිරියේ වැඳ වැටී දිව්ර දිව්රා ප‍්‍රකාශ කළේ තමන් හිතා මතා තී‍්‍රවීලය හැප්පුවේ නැති බවයි. එය අහම්බෙන් සිදු වූ අනතුරක් බවයි. ඒ වගේම හේරත් මෙසේ පවසන්නේ සත්‍යය ම බව පැහැදිලි කාරණයකි.ඔහුට දැන් මරණීය දණ්ඩනය නියම කැර අවසානය. දැන් බොරු කියා වැඩක් නැහැ. ඒ නිසා ඔහු කියන්නේ සත්‍ය බව වැටහෙනවා. එදා තී‍්‍රවීල් පාක් එකේදී හේරත්ගෙන් කියැවුණු දේ නඩු විභාගයේ දී සාක්කිවලින් ඔප්පු වුණා.එහෙම නොවුණා නම් වාහන අනතුරකින් ඔය වගේ මරණයක් සිදු වූ විට මාස හයකට වඩා හිර ගෙදර ඉන්න වෙන්නේ නෑ. නිදහස් වෙනවා යැයි ද ඤාණදීප හිමියෝ පැවසූහ.හේරත් වන්දනා කටයුතුවලට හා ධර්ම දේශනා ශ‍්‍රවනයට නැඹුරුව සිටිය ද භාවනාවකට නැඹුරුව සිටියේ නැත. ඔහුට භාවනාවකට යොමු වී සිත එකලස් කර ගැනීමට නොහැකිව සිටියේ චේතනාත්මකව වරදක් නොකොට දඬුවම් විඳීමට සිදුවීම නිසා හිතේ පැවතුණු නොසන්සුන්තාවය හේතු කොට ගෙන ය.එහෙත් හේරත්ටත් වඩා දැහැමිව වනගතව මහණ දම් පුරමින්, පැවිදි ජීවිතයට ඇප කැපව සිටි බුද්ධ පුත‍්‍රයන් වහන්සේ නමකට රාජාභරණ සොරකමක් පිළිබඳ චෝදනා ලබා උල හිඳුවා දඬුවම් කළ කතාව ගලිගමුවේ ඤාණදීප හිමියන් වෙතින් ශ‍්‍රවනය කළ පසු ඔහුට නුවණැස මතු කැර ගන්නට පුළුවන් වීය.පූර්ව භවයක හෝ සිදු කරන ලද අකුසලයක කර්ම විපාකයක් ;මසේ විඳින්නට සිදු වී ඇතැයි වැටහිණි. එයින් පසු හේරත් ද මෙතෙක් පසුතැවිලි වෙමින් පීඩාවට පත්ව තිබූ සිත එයින් මුදවා ගෙන තමන්ටත් අනුන්ටත් මෛතී‍්‍ර කරන්නට හුරු පුරුදු වෙන්නට පටන් ගත්තේය.දැන් ඔහු ඔහුට එරෙහිව සාක්කි දුන් අයට වෛර නොකරන බවත්, නඩුව මෙහෙය වූ පොලිස් නිලධාරීන්ටත්, තමන්ට මරණීය දණ්ඩනය නියම කළ නඩුකාරයාටවත් වෛර නොකරන බවත් ඤාණදීප හිමියන් සමඟ පැවසීය.මතුගම මහින්ද විජේතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=aa0803021</link>
    <topic>පුවත්පත් කතුවරුන් ඇතුළු ජනමාධ්‍යවේදීන් පිරිසකට රාජ්‍ය නොවන සංවිධානයකින් මඩ බාල්දියක්</topic>
    <author/>
    <content>පුවත්පත් කතුවරුන් ඇතුළු ජනමාධ්‍යවේදීන් පිරිසකට රාජ්‍ය නොවන සංවිධානයකින් මඩ බාල්දියක්දුම්රිය ගාස්තු වැඩි නොවේඉන්දියාවෙන් විදුලිය අපට අපෙන් විදුලිය ඉන්දියාවටත‍්‍රස්තවාදීන් අනභිභවනීයයි කියූ නායකයන්ගේ ප‍්‍රකාශවලින් අප දුර්වල කරන්න බෑ ජනපතිඑස්.එස්.පී. ළඟදීම කුඹුරටපුරන් කුඹුරු අක්කර 65000ක් යළි අස්වද්දයිජාතික රෝහලේ මීයෝ රජ කරතිකේශ ධාතූන් වහන්සේ වැඳ පුදා ගැනීමට කිරි වෙහෙරට මහ සෙනඟක්ජනපති ආර්යාව චීනයේ සංචාරයකශ‍්‍රීලනිප රත්නපුර රැළිය අදආණ්ඩුකාර පදවියෙන් ජනතා සේවයටරණවිරුවන්ගේ මවුපියන්ටත් සහනයක්පිහිටවන්නමෙරට මානව හිමිකම්, ජනමාධ්‍ය හා ජනවාර්ගික ගැටලුව සම්බන්ධයෙන් කි‍්‍රයාත්මක වන රාජ්‍ය නොවන සංවිධාන එකතුවක් රාජ්‍ය හා පෞද්ගලික අංශයේ තෝරා ගත් ජනමාධ්‍යවේදීන් පිරිසකට එරෙහිව මඩ ප‍්‍රචාරක ව්‍යාපෘතියක් ආරම්භ කිරීමට කටයුතු යොදා ඇතැයි විශ්වාස කටයුතු ආරංචි මාර්ග පවසයි.ප‍්‍රධාන පෙළේ පුවත්පත් කතුවරුන් කිහිප දෙනකු ඇතුළු විද්යුත් හා මුද්‍රිත ජනමාධ්‍යවේදීන් පිරිසක ලැයිස්තුවක් සකස් කොට ඇති මේ රාජ්‍ය නොවන සංවිධාන එකතුව ඔවුන්ට එරෙහිව වෙබ් අඩවි, එස්. එම්. එස්. පණිවිඩ, සහ විකල්ප පුවත්පත් කිහිපයක් ඔස්සේ මඩ ප‍්‍රචාරක ව්‍යාපාරයක් කි‍්‍රයාත්මක කිරීමට කටයුතු යොදා ඇති අතර ඉකුත් සතියේ එක්තරා පුවත්පත් කතුවරයකුට අපහාස වන අසත්‍ය ප‍්‍රවෘත්තියක් වෙබ් අඩවියක පළ කොට තිබූ අතර තවත් පිරිසක් එම අසත්‍ය ප‍්‍රවෘත්තියේ මුද්‍රිත පිටපත් ජනමාධ්‍ය ආයතන වෙත බෙදා හැර තිබූ බවට ද තොරතුරු අනාවරණය වී තිබිණි.රාජ්‍ය නොවන සංවිධානවල වංචා දූෂණ හෙළි කිරීම, ඔවුන් ගේ කොටි හිතවාදී පිළිවෙත් අනාවරණය කිරීම හා එම රාජ්‍ය නොවන සංවිධානවල ව්‍යාපෘති සඳහා ප‍්‍රචාරය නොදීම යන හේතු යටතේ මෙසේ තෝරා ගත් ජනමාධ්‍යවේදීන් පිරිසකට එරෙහිව පුද්ගල චරිත ඝාතනය කැරෙන ආකාරයේ ප‍්‍රචාරයක් ගෙන යෑමට මොවුන් තීරණය කොට ඇතැයි දැන ගන්නට ඇත.2002 වසරේ සටන් විරාම ගිවිසුම අස්සන් කිරීමෙන් අනතුරු ව මේ රාජ්‍ය නොවන සංවිධානවලට ලැබෙන විදේශ මුදල් ප‍්‍රමාණය සියයට සියයකින් ඉහළ ගොස් තිබූ අතර උතුරු නැඟෙනහිර හා දකුණේ බොහෝ ප‍්‍රදේශවල ජනමතය ගොඩ නැඟීමේ අරමුණින් ව්‍යාපෘති විශාල සංඛ්‍යාවක් ද කි‍්‍රයාත්මක වී තිබිණි. මේ අවදියේ දී රාජ්‍ය හා පෞද්ගලික ජනමාධ්‍ය ආයතන වෙතින් එම ව්‍යාපෘති සඳහා ඉහළ ප‍්‍රචාරක අනුග‍්‍රහයක් ද ලැබිණි. එහෙත් මේ වන විට එම රාජ්‍ය නොවන සංවිධානවල කි‍්‍රයාකාරීත්වය විශාල වශයෙන් හීන වී ඇති බවත්, ලැබෙන ප‍්‍රචාරක අනුග‍්‍රහය සියයට අනූවකින් පමණ පහළ බැස ඇති බවත් ඔවුන් විසින් ම පවත්වන ලද සමීක්ෂණයකින් අනාවරණය වී තිබේ.විද්යුත් හා මුද්‍රිත මාධ්‍ය ආයතන මගින් තම ව්‍යාපෘති වලට එරෙහිව ගෙන යන ප‍්‍රචාරක ව්‍යාපාරයන් මේ පසුබැසීමට හේතුවක් ලෙස හඳුනා ගෙන ඇති එම රාජ්‍ය නොවන සංවිධාන එකතුව මෑතක දී තමන්ට පක්ෂපාතී ජනමාධ්‍යවේදීන් පිරිසකට විවිධ තෑගි මුදල් හා විදේශ සංචාර ලබා දී තම ව්‍යාපෘතිවලට ප‍්‍රචාරක අනුග‍්‍රහය ලබා ගැනීමට අවස්ථා ගණනාවකදී කි‍්‍රයා කළ මුත් අවශ්‍ය ප‍්‍රචාරය ලබා ගැනීමට නොහැකි වී ඇති බවත්, එයට හේතුව පුවත්පත් සහ විද්යුත් මාධ්‍ය ආයතන ප‍්‍රධානීන් දිගින් දිගටම රාජ්‍ය නොවන සංවිධානවල අකටයුතු හෙළිදරවු කිරීම බවත් මොවුන් සොයා ගෙන තිබේ.සිළුමිණට මේ තොරතුරු හෙළි කළ රාජ්‍ය නොවන සංවිධාන කි‍්‍රයාකාරිකයකු පැවසූ ආකාරයට එම රාජ්‍ය නොවන සංවිධාන එකතුව විසින් ඉකුත් කාල පරිච්ඡේදයේදී දේශීය හා විදේශීය වශයෙන් වැඩමුළු, සම්මන්ත‍්‍රණ 23 ක් පවත්වා ඇති අතර එ. ජා. පෙ. පාලන සමයේදී යුද හමුදා හා පොලිස් නිලධාරීන් පවා සහභාගී කොට ගෙන ‘සාමය’ පිළිබඳ වැඩමුළු ගණනාවක් පවත්වා තිබෙන මුත් මේ වන විට එම ව්‍යාපෘති සියල්ල අතරමඟ ඇණහිට තිබේ. ප‍්‍රධාන පෙළේ මාධ්‍ය ආයතන මගින් එම ව්‍යාපෘති වල ඇති විවිධ අකටයුතු හෙළිදරවු කිරීම නිසා ඒවා අතරමඟ ඇණහිට ඇති බවත් දැන ගන්නට ඇත.මේ තත්ත්වය හමුවේ විදෙස් රටවල්වලින් ව්‍යාපෘති සඳහා ලැබෙන මුදල් ප‍්‍රමාණය ද ශීඝ‍්‍රයෙන් පහත බැසීමට පටන් ගෙන තිබේ. මෙයින් දැඩි අපහසුතාවට පත්ව ඇති රාජ්‍ය නොවන සංවිධාන ප‍්‍රධානීන් කිහිප දෙනෙකු සහ ජනමාධ්‍යවේදීන් ලෙස පෙනී සිටින පුද්ගලයන් කිහිප දෙනෙකු ඉකුත් දා විශේෂ සාකච්ඡාවක් පවත්වා තමන්ට එරෙහි ජනමාධ්‍යවේදීන්ගේ නාම ලේඛනයක් සකස් කොට තිබේ. මොවුන් මීළඟට සැලසුම් කොට ඇත්තේ වෙබ් අඩවි, එස්. එම්. එස්., විකල්ප පුවත්පත් හා කටකතා මාර්ගයෙන් අදාළ ජනමාධ්‍යවේදීන්ට එරෙහිව අපහාසාත්මක ප‍්‍රචාරයක් ගෙන යෑමටය. </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=aa0803022</link>
    <topic>දුම්රිය ගාස්තු වැඩි නොවේ</topic>
    <author>තාරක වික‍්‍රමසේකර</author>
    <content>පුවත්පත් කතුවරුන් ඇතුළු ජනමාධ්‍යවේදීන් පිරිසකට රාජ්‍ය නොවන සංවිධානයකින් මඩ බාල්දියක්දුම්රිය ගාස්තු වැඩි නොවේඉන්දියාවෙන් විදුලිය අපට අපෙන් විදුලිය ඉන්දියාවටත‍්‍රස්තවාදීන් අනභිභවනීයයි කියූ නායකයන්ගේ ප‍්‍රකාශවලින් අප දුර්වල කරන්න බෑ ජනපතිඑස්.එස්.පී. ළඟදීම කුඹුරටපුරන් කුඹුරු අක්කර 65000ක් යළි අස්වද්දයිජාතික රෝහලේ මීයෝ රජ කරතිකේශ ධාතූන් වහන්සේ වැඳ පුදා ගැනීමට කිරි වෙහෙරට මහ සෙනඟක්ජනපති ආර්යාව චීනයේ සංචාරයකශ‍්‍රීලනිප රත්නපුර රැළිය අදආණ්ඩුකාර පදවියෙන් ජනතා සේවයටරණවිරුවන්ගේ මවුපියන්ටත් සහනයක්පිහිටවන්නතාරක වික‍්‍රමසේකරදුම්රිය ගාස්තු වැඩි කිරීම සම්බන්ධයෙන් මෙතෙක් කිසිදු තීරණයක් ගෙන නැතැයි දුම්රිය සාමාන්‍යාධිකාරි ආචාර්ය ලලිතසිරි ගුණරුවන් මහතා පවසයි. දුම්රිය ගාස්තු වැඩි කිරීම සම්බන්ධයෙන් ඉල්ලා ඇති යෝජනාවලට අවශ්‍ය උපදෙස් හා යෝජනා වරින් වර ලබා දී ඇති නමුත් මේ දක්වා කිසිදු ආකාරයක ගාස්තු වැඩි කිරීමක් සම්බන්ධව දෙපාර්තමේන්තුවට දන්වා නැතැයි ද ඔහු පෙන්වා දෙයි.දුම්රිය දෙපාර්තමේන්තුවේ වාර්ෂික ආදායම රුපියල් කෝටි 250 ක් වන අතර වියදම කෝටි 1000 ක් බවත් මේ අනුව 300% ක පාඩුවක් වාර්ෂිකව දෙපාර්තමේන්තුව ලබන හෙයින් එය වැළැක්වීමට ගාස්තු වැඩි කිරීම අනිවාර්යයෙන්ම කළ යුතු බවත් කී ගුණරුවන් මහතා එහෙත් ඇතැම් මාධ්‍ය පවසන ආකාරයෙන් කිසිදු ගාස්තු වැඩි කිරීමක් ගැන තමන්වත් නොදන්නා බව කීය. </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=aa0803023</link>
    <topic>ඉන්දියාවෙන් විදුලිය අපට අපෙන් විදුලිය ඉන්දියාවට</topic>
    <author>කේ. සී. ජේ. රත්නායක</author>
    <content>පුවත්පත් කතුවරුන් ඇතුළු ජනමාධ්‍යවේදීන් පිරිසකට රාජ්‍ය නොවන සංවිධානයකින් මඩ බාල්දියක්දුම්රිය ගාස්තු වැඩි නොවේඉන්දියාවෙන් විදුලිය අපට අපෙන් විදුලිය ඉන්දියාවටත‍්‍රස්තවාදීන් අනභිභවනීයයි කියූ නායකයන්ගේ ප‍්‍රකාශවලින් අප දුර්වල කරන්න බෑ ජනපතිඑස්.එස්.පී. ළඟදීම කුඹුරටපුරන් කුඹුරු අක්කර 65000ක් යළි අස්වද්දයිජාතික රෝහලේ මීයෝ රජ කරතිකේශ ධාතූන් වහන්සේ වැඳ පුදා ගැනීමට කිරි වෙහෙරට මහ සෙනඟක්ජනපති ආර්යාව චීනයේ සංචාරයකශ‍්‍රීලනිප රත්නපුර රැළිය අදආණ්ඩුකාර පදවියෙන් ජනතා සේවයටරණවිරුවන්ගේ මවුපියන්ටත් සහනයක්පිහිටවන්නකේ. සී. ජේ. රත්නායකඉන්දු - ලංකා අන්තර් හුවමාරු විදුලි සම්පෙ‍්‍ර්ෂණ ව්‍යාපෘතිය ලබන මාසයේ දී ආරම්භ කිරීමට සියලු කටයුතු සූදානම් කොට ඇතැයි විදුලි බල අමාත්‍යාංශයේ ප‍්‍රකාශකයෙක් ‘සිළුමිණ’ ට පැවසී ය. මේ ව්‍යාපෘතිය මඟින් 2010 වන විට ශ‍්‍රී ලංකාවට මෙගාවොට් 500 - 1000 ත් අතර විදුලි සැපයුමක් ලැබීමට නියමිත ය. ඉන්දියාවේ න්‍යෂ්ටික බලාගාරවලින් නිපදවන ලද නිසා ඉතා අඩු මුදලකට මේ විදුලිය ශ‍්‍රී ලංකාවට ලැබෙන අතර දෙරට අතර අස්සන් කිරීමට නියමිත ගිවිසුම අනුව 2015 න් පසුව ශ‍්‍රී ලංකාවේ තාප බලාගාර ආශ‍්‍රිතව නිපදවන විදුලියෙන් අතිරික්තය ඉන්දියාවට සැපයීමට ද ගිවිස ගෙන තිබේ.මේ ඉන්දු - ලංකා අන්තර් හුවමාරු විදුලි සම්පෙ‍්‍ර්ෂණ ව්‍යාපෘතිය පිළිබඳ ශක්‍යතා අධ්‍යයන 2002 වසරේ දී ආරම්භ කෙරිණි. ඒ අනුව දකුණු ඉන්දියාවේ මදුරෙයි නගරයේ සිට ශ‍්‍රී ලංකාවේ මන්නාරම දක්වා කේබල් පද්ධතියක් ඉදිකැරෙන අතර මන්නාරමේ සිට අනුරාධපුරය දක්වා විදුලි සම්පෙ‍්‍ර්ෂණ රැහැන් පද්ධතියක් ද ගොඩනැඟෙනු ඇත. මේ කටයුතු සිදු කැරෙන්නේ ඉන්දියාවේ National Thermol Power Co - Opration නමැති සමාගමේ අනුග‍්‍රහය යටතේ ය.මේ සඳහා වැය වන සම්පූර්ණ මුදල ඉන්දියාව සහ ශ‍්‍රී ලංකාව යන දෙරට සියයට පනහ බැගින් දැරීමට ද ගිවිස ගෙන සිටී. මේ විදුලි සම්පෙ‍්‍ර්ෂණ ව්‍යාපෘතිය කඩිනම් කිරීම සඳහා ඉකුත් දා ඉන්දීය වාණිජ කටයුතු පිළිබඳ ඇමැති ජයරාම් රමේෂ් මහතා ශ‍්‍රී ලංකාවට පැමිණ මහින්ද රාජපක්ෂ ජනාධිපතිතුමා සමඟ විශේෂ සාකච්ඡාවක නිරත වූ අතර ව්‍යාපෘතිය පිළිබඳ අවසන් එකඟතා කටයුතු නිමා කිරීම සඳහා විදුලි බල අමාත්‍යාංශයේ ලේකම් එම්. එම්. සී. පර්ඩිනැන්ඩු මහතා ලබන සතියේ දී ඉන්දියාවට පිටත් ව යෑමට නියමිත ය. </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=aa08030213</link>
    <topic>ත‍්‍රස්තවාදීන් අනභිභවනීයයි කියූ නායකයන්ගේ ප‍්‍රකාශවලින් අප දුර්වල කරන්න බෑ</topic>
    <author/>
    <content>පුවත්පත් කතුවරුන් ඇතුළු ජනමාධ්‍යවේදීන් පිරිසකට රාජ්‍ය නොවන සංවිධානයකින් මඩ බාල්දියක්දුම්රිය ගාස්තු වැඩි නොවේඉන්දියාවෙන් විදුලිය අපට අපෙන් විදුලිය ඉන්දියාවටත‍්‍රස්තවාදීන් අනභිභවනීයයි කියූ නායකයන්ගේ ප‍්‍රකාශවලින් අප දුර්වල කරන්න බෑ ජනපතිඑස්.එස්.පී. ළඟදීම කුඹුරටපුරන් කුඹුරු අක්කර 65000ක් යළි අස්වද්දයිජාතික රෝහලේ මීයෝ රජ කරතිකේශ ධාතූන් වහන්සේ වැඳ පුදා ගැනීමට කිරි වෙහෙරට මහ සෙනඟක්ජනපති ආර්යාව චීනයේ සංචාරයකශ‍්‍රීලනිප රත්නපුර රැළිය අදආණ්ඩුකාර පදවියෙන් ජනතා සේවයටරණවිරුවන්ගේ මවුපියන්ටත් සහනයක්පිහිටවන්නසමස්ත ලංකා භික්ෂු සංවිධානය අමතමින් ජනපති කියයිත‍්‍රස්තවාදීන් අනභිභවනීය යැයි කියූ නායකයන් ප‍්‍රභාකරන් මැරුවත් ත‍්‍රස්තවාදය මෙරටින් අවසන් කරන්නට නොහැකි බව පැවසූ බවත් එහෙත් මේ ප‍්‍රකාශවලින් කිසිවිටෙක දුර්වල නොවන බවත් මහින්ද රාජපක්ෂ ජනාධිපතිතුමා පැවැසීය.සෑම විටෙකම මහා සංඝරත්නයේ සහාය බලාපොරොත්තු වන බව පැවසූ ජනාධිපතිතුමා යම් අඩුපාඩුකම් තිබුණත් හිතාමතා ඇති නොවන එම අඩු පාඩුකම් දුරලා උපරිමයෙන් කටයුතු කරන බව කීය.ජනාධිපතිතුමා මේ බව පැවසුවේ ජනාධිපති ලේකම් කාර්යාලයේ පැවැති සමස්ත ලංකා භික්ෂු සංවිධානයේ නියෝජිත හිමිවරුන්ගේ හමුවකදී ය. වැඩිදුරටත් කතා කළ ජනාධිපතිතුමා මෙසේ ද කීය.“මීට වසර කිහිපයකට පෙර ප‍්‍රභාකරන්ට ත‍්‍රස්තවාදියා කියා කියන්න බය පිරිස් රටේ හිටියා. ඔවුන් එසේ කියන්න බය වී තිබුණේ එසේ කිව්වොත් බරපතල විපාක සිදුවන බවට කර තිබූ බලපෑම නිසයි. එදා ත‍්‍රස්තවාදීන් අපේ බුද්ධි අංශ සාමාජිකයින්, ඒ වගේ ම පෙ‍්‍ර්මදාස ජනාධිපතිවරයා, ජනාධිපති අපේක්ෂකයින්, පක්ෂ නායකයෝ සිංහල, දෙමළ දේශපාලන නායකයින් මෙන් ම ලක්ෂ්මන් කදිරගාමර් මහතා වැනි ජාතික විද්වතුන් ද ම්ලේච්ඡ ලෙස ඝාතනය කළා.ඒත් සමහර පිරිස්වලට මේවා ම්ලේච්ඡ කි‍්‍රයා බවට හෙළා දකින්න නිවේදනයක්වත් ලියා ගන්න බැරි තත්ත්වයකුයි එදා තිබුණේ. එදා තිබුණු සමහර ආණ්ඩුත් එහෙමයි කළේ.එදා ශ‍්‍රී ලංකාවේ පළාත් අනුව උතුර හා නැඟෙනහිර පළාත් දෙක වෙන් කරලා කථා කරන්නත් බයෙන් සමහරු සිටිය බවත් ඒ බලපෑම් කරපු ප‍්‍රභාකරන්ට අද බංකරයෙන් එළියට එන්නටවත් බැරි වෙලා. ඒ තත්ත්වය ඇති වුණේ අපේ ති‍්‍රවිධ හමුදාවේ ශක්තිය නිසා බව සඳහන් කළ යුතු යි.ඔබවහන්සේලා එදා කළ ආශිර්වාදය අද වනතුරු මට මහත් ශක්තියක්. ඔබවහන්සේලා මා වෙත කළ ඒ ආශිර්වාදය මේ රටටත් ලබාගන්නයි පසුගිය අවුරුදු දෙක කටයුතු කළේ. අපි එක තත්පරයක්වත් අපතේ යවන්නේ නැතිව වැඩ කළ බව ඔබවහන්සේ දන්නවා. ඇත්ත වශයෙන්ම කලට වේලාවට නොපසුබට වීර්යයෙන් යුතුව අපි වැඩ කළා කියලයි මගේ විශ්වාසය. මීට අවුරුදු දෙකකට ඉහත දී තිබූ රට නෙවෙයි අද. අපේ රට අද දියුණු වෙමින් පවතින රටක්, ජගත් බෞද්ධ මධ්‍යස්ථානයක් ලෙස සංවර්ධනය කරමින් පවතින රටක්.අපි කළයුත්තේ ජීවන වියදම් ප‍්‍රශ්නය ගැන කථා කරනවාට වඩා ආදායම් තත්ත්වය වැඩි කරගන්න කටයුතු කරන එකයි. රාජ්‍ය සේවකයින් ලක්ෂ 11 ක් පමණ අපි රාජ්‍ය සේවයට බඳවාගෙන තිබෙනවා. ඔවුන් කළයුත්තේ වැටුප් පමණක් ඉල්ලමින් කෑ ගහන එක නෙවේ. රටට වැඩ කිරීම. අපේ හමුදාව කරන කැපවීම දෙස ඔවුන් බැලිය යුතුයි. අපි සංවර්ධන ව්‍යාපෘති රැසක් කි‍්‍රයාත්මක කරලා තියෙනවා. ඒවායේ ප‍්‍රතිඵල ලැබෙන්නේ රටට, ජනතාවට. අපේ ගමන් මග දිගු කාලීන වැඩපිළිවෙළක්. අපි මේ රට කෑලිවලට කඩන්න දෙන්නේ නැහැ. ඒ වගේ ම මායිම් ගහලා ත‍්‍රස්තවාදීන්ට වෙන් කරලා දෙන්නෙත් නැහැ. ඒ ශක්තිය අප සතුව තිබෙනවා.අපේ වගකීම හා යුතුකම වන්නේ ත‍්‍රස්තවාදයෙන් මිරිකී සිටින අහිංසක දෙමළ ජනතාව ඇතුළු සියලු ජන කොටස් රැක ගැනීම, ඔවුන්ගේ සමාජ, ආර්ථික දේශපාලන නිදහස රැක දෙන්න, එම අයිතිය තහවුරු කරන්න. බෞද්ධයින් වශයෙන් අපි ඒ දේ කරන්න බැඳී සිටිනවා. මෙම අවස්ථාවට ශ‍්‍රී ලංකා නිදහස් භික්ෂු සංවිධානයේ සභාපති, වයඹ පළාතේ ප‍්‍රධාන අධිකරණ සංඝනායක රැකව ජිනරතන, බේරුවල මැතිවරණ බල ප‍්‍රදේශයේ ශ‍්‍රී ලංකා නිදහස් භික්ෂු සංවිධානයේ සභාපති වලතර සුභූති, ශ‍්‍රී ලංකා නිදහස් භික්ෂු සංවිධානයේ උප සභාපති, අධ්‍යාපන අමාත්‍යාංශයේ උපදේශක නැදගමුවේ විජය මෛති‍්‍ර යන ස්වාමින් වහන්සේලා ඇතුළු මහා සංඝරත්නය ද මැති ඇමැතිවරුන් ද සහභාගි වූහ.මෙහිදී මහා සංඝරත්නය විසින් ධජග්ග සූත‍්‍රය දේශනා කොට ජනාධිපතිතුමාට ආරක්ෂක හමුදාවට සහ රජය ඇතුළු රටවැසි ජනතාව වෙත ආශිර්වාද පළ කළහ.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=aa0803024</link>
    <topic>එස්.එස්.පී. ළඟදීම කුඹුරට</topic>
    <author>සුමිත‍්‍ර ද සිල්වා</author>
    <content>පුවත්පත් කතුවරුන් ඇතුළු ජනමාධ්‍යවේදීන් පිරිසකට රාජ්‍ය නොවන සංවිධානයකින් මඩ බාල්දියක්දුම්රිය ගාස්තු වැඩි නොවේඉන්දියාවෙන් විදුලිය අපට අපෙන් විදුලිය ඉන්දියාවටත‍්‍රස්තවාදීන් අනභිභවනීයයි කියූ නායකයන්ගේ ප‍්‍රකාශවලින් අප දුර්වල කරන්න බෑ ජනපතිඑස්.එස්.පී. ළඟදීම කුඹුරටපුරන් කුඹුරු අක්කර 65000ක් යළි අස්වද්දයිජාතික රෝහලේ මීයෝ රජ කරතිකේශ ධාතූන් වහන්සේ වැඳ පුදා ගැනීමට කිරි වෙහෙරට මහ සෙනඟක්ජනපති ආර්යාව චීනයේ සංචාරයකශ‍්‍රීලනිප රත්නපුර රැළිය අදආණ්ඩුකාර පදවියෙන් ජනතා සේවයටරණවිරුවන්ගේ මවුපියන්ටත් සහනයක්පිහිටවන්නසුමිත‍්‍ර ද සිල්වාලංකා පොස්ෆේට් සමාගම වී ගොවීන් සඳහා ඍජුවම භාවිතා කළ හැකි එස්.එස්.පී. (සින්ගල් සුපර් පොස්ෆේ්ට්) නමින් නව නිෂ්පාදනයක් හඳුන්වාදීමට සැළසුම් කොට ඇතැයි එහි සභාපති බන්දුල වෙල්ලාල මහතා පවසයි.මෙතෙක් ලංකා පොස්ෆේ්ට් සමාගම විසින් නිෂ්පාදනය කරන ලද්දේ ඊ.ආර්.සී. හෙවත් එප්පාවල රොක් පොස්ෆේට් සහ එච්.ඊ.ආර්.පී. නමින් හඳුන්වන හයිග්‍රේඩ් එප්පාවල රොක් පොස්ෆේ්ට් යන වර්ග දෙකය. එය ඍජුවම ගොවීන්ට භාවිතා කළ නොහැක. ලංකා පොස්පේට් සමාගම ඉදිරියේදී නිෂ්පාදනය කිරීමට නියමිත එස්.එස්.පී. පොස්පේට් වර්ගය ගොවීන්ට සහනදායි මිළකට ලබාදී එය ඍජුවම කුඹුරට යොදාගැනීමට අවශ්‍ය කටයුතු සළසන බව සභාපතිවරයා සඳහන් කෙළේ ය.මේ පොහොර ව්‍යාපෘතිය මඟින් වසරකට ටොන් 45000 ක් පමණ නිෂ්පාදනය කිරීමට හැකියාව ඇති බවත් ගොවීන්ට ඉදිරි වසර 300 ක් සඳහා මේ නිධිය ප‍්‍රමාණවත් වන බවත් හෙතෙම අවධාරණය කෙළේය. </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=aa0803025</link>
    <topic>පුරන් කුඹුරු අක්කර 65000ක් යළි අස්වද්දයි</topic>
    <author>නිහාල් පී අබේසිංහ</author>
    <content>පුවත්පත් කතුවරුන් ඇතුළු ජනමාධ්‍යවේදීන් පිරිසකට රාජ්‍ය නොවන සංවිධානයකින් මඩ බාල්දියක්දුම්රිය ගාස්තු වැඩි නොවේඉන්දියාවෙන් විදුලිය අපට අපෙන් විදුලිය ඉන්දියාවටත‍්‍රස්තවාදීන් අනභිභවනීයයි කියූ නායකයන්ගේ ප‍්‍රකාශවලින් අප දුර්වල කරන්න බෑ ජනපතිඑස්.එස්.පී. ළඟදීම කුඹුරටපුරන් කුඹුරු අක්කර 65000ක් යළි අස්වද්දයිජාතික රෝහලේ මීයෝ රජ කරතිකේශ ධාතූන් වහන්සේ වැඳ පුදා ගැනීමට කිරි වෙහෙරට මහ සෙනඟක්ජනපති ආර්යාව චීනයේ සංචාරයකශ‍්‍රීලනිප රත්නපුර රැළිය අදආණ්ඩුකාර පදවියෙන් ජනතා සේවයටරණවිරුවන්ගේ මවුපියන්ටත් සහනයක්පිහිටවන්නනිහාල් පී අබේසිංහ2010 වනවිට මෙරට පුරන් කුඹුරු අක්කර 65000කට වඩා අස්වැද්දීමේ නව වැඩ පිළිවෙළක් කි‍්‍රයාවට නංවා ඇතැයි ගොවිජන සේවා නියෝජ්‍ය කොමසාරිස් ඩබ්ලිව්.ඒ.ඩී.කරුණාතිලක මහතා පවසයි.මහින්ද රාජපක්ෂ ජනාධිපති ිතුමාගේ උපදෙස් පරිදි කෘෂිකර්ම සංවර්ධන හා ගොවිජන සේවා ඇමැති මෛතී‍්‍රපාල සිරිසේන මැතිතුමාගේ මෙහෙයවීමෙන් සිදුවන ‘අපි වවමු රට නඟමු’ වැඩ පිළිවෙළ යටතේ මෙවර මහ කන්නයේදී කුඹුරු ඉඩම් අක්කර 14500 ක් පමණ වගාකර ඇති බවද කරුණාතිලක මහතා පවසයි.මීට අමතරව වේලි ඔය නව වාරි ව්‍යාපෘතිය ඇතුළු ජල සම්පාදන ක‍්‍රම මඟින් වලවේ ධ්ධ් අදියර මගින්ද නව කුඹුරු අක්කර 5000ක් පමණ අස්වද්දමින් පවතින බවද ගොවිජන සේවා නියෝජ්‍ය කොමසාරිස් වරයා පැවැසීය.මෙරට මෑත ඉතිහාසයේදී එක් කන්නයක් ඇතුළත වැඩිම පුරන් කුඹුරු ප‍්‍රමාණයක් අස්වැද්දීමේ අවස්ථාව සිදුවූයේ මෙවර බවද ගොවිජන සේවා දෙපාර්තමේන්තුව පවසයි.මේ අතර ‘අපි වවමු රට නඟමු’ වැඩ සටහනට අදාළව සිදු කෙරෙන වැඩ කටයුතු සඳහා සෑම පළාත් සභාවකටම රුපියල් ලක්ෂ 50ක මුදලක් ලබාදීමට කෘෂිකර්ම සංවර්ධන හා ගොවිජන සේවා අමාත්‍යාංශය තීරණය කර ඇත.මෙරට සංවර්ධනය කිරීම සඳහා තෝරාගෙන ඇති බෝග වර්ග 23 යටතේ එක් බෝගයකට වගකිව යුතු නිලධාරියකු බැගින් පත්කිරීමට ද කෘෂිකර්ම සංවර්ධන හා ගොවිජන සේවා ඇමැති මෛතී‍්‍රපාල සිරිසේන මහතා පියවර ගෙන ඇත. </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=aa0803026</link>
    <topic>ජාතික රෝහලේ මීයෝ රජ කරති</topic>
    <author/>
    <content>පුවත්පත් කතුවරුන් ඇතුළු ජනමාධ්‍යවේදීන් පිරිසකට රාජ්‍ය නොවන සංවිධානයකින් මඩ බාල්දියක්දුම්රිය ගාස්තු වැඩි නොවේඉන්දියාවෙන් විදුලිය අපට අපෙන් විදුලිය ඉන්දියාවටත‍්‍රස්තවාදීන් අනභිභවනීයයි කියූ නායකයන්ගේ ප‍්‍රකාශවලින් අප දුර්වල කරන්න බෑ ජනපතිඑස්.එස්.පී. ළඟදීම කුඹුරටපුරන් කුඹුරු අක්කර 65000ක් යළි අස්වද්දයිජාතික රෝහලේ මීයෝ රජ කරතිකේශ ධාතූන් වහන්සේ වැඳ පුදා ගැනීමට කිරි වෙහෙරට මහ සෙනඟක්ජනපති ආර්යාව චීනයේ සංචාරයකශ‍්‍රීලනිප රත්නපුර රැළිය අදආණ්ඩුකාර පදවියෙන් ජනතා සේවයටරණවිරුවන්ගේ මවුපියන්ටත් සහනයක්පිහිටවන්නකොළඹ ජාතික රෝහලේ මධ්‍යම රසායනාගාරය මී උවදුර වසංගතයට ගොදුරු වෙමින් පවතී. මීයන්ගේ ශීඝ‍්‍ර වැඩිවීමක් සිදු වෙමින් පැවතුණ ද එය මැඩ පැවැත්වීමට කිසිම විකල්ප කි‍්‍රයා මාර්ගයක් මෙතෙක් ගෙන නැති නිසා එම අංශයේ සේවකයන්ට සිය දෛනික කටයුතු කර ගෙන යාමට අපහසු වී ඇත.වයර්වලට හා එහි විලායක උපාංගවලට මීයන්ගේ සපා කෑම් නිසා හානි වී ඇත. රෝගීන්ගේ වෛද්‍ය වාර්තාවල තුණ්ඩු සටහන් පොත් ද මීයන්ගේ සපාකෑම් වලට ලක්වී තිබෙන අතර උපකරණ තැන්පත් කැර ඇති අල්මාරි ද මීයන් ගේ ආක‍්‍රමණයට ලක් වී තිබේ. මේ ගොඩනැගිලි පරිශ‍්‍රයේ කානු ශුද්ධ පවිත‍්‍ර කළ සේවකයකු ද පසුගියදා හදිසියේ අසනීප වී මිය ගිය අතර ඔහුගේ මරණය මී උණ නිසා සිදු වූවක් බව අනාවරණය වුවත් මරණයට හේතුව ප‍්‍රසිද්ධ රහසක් බවට පත්ව තිබේ.ලේ සාම්පල හා මුත‍්‍රා පරීක්ෂණ සඳහා මෙහි ඇති සාම්පල්වලට ද මීයන්ගේ ඉව වැටී තිබීම නිසා ඒවා ආරක්ෂා කිරීමට ද සේවකයන්ට බලවත් උත්සාහයක නිරත වීමට සිදුවී තිබේ.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=aa0803027</link>
    <topic>කේශ ධාතූන් වහන්සේ වැඳ පුදා ගැනීමට කිරි වෙහෙරට මහ සෙනඟක්</topic>
    <author>ජයසිරි මුණසිංහ</author>
    <content>පුවත්පත් කතුවරුන් ඇතුළු ජනමාධ්‍යවේදීන් පිරිසකට රාජ්‍ය නොවන සංවිධානයකින් මඩ බාල්දියක්දුම්රිය ගාස්තු වැඩි නොවේඉන්දියාවෙන් විදුලිය අපට අපෙන් විදුලිය ඉන්දියාවටත‍්‍රස්තවාදීන් අනභිභවනීයයි කියූ නායකයන්ගේ ප‍්‍රකාශවලින් අප දුර්වල කරන්න බෑ ජනපතිඑස්.එස්.පී. ළඟදීම කුඹුරටපුරන් කුඹුරු අක්කර 65000ක් යළි අස්වද්දයිජාතික රෝහලේ මීයෝ රජ කරතිකේශ ධාතූන් වහන්සේ වැඳ පුදා ගැනීමට කිරි වෙහෙරට මහ සෙනඟක්ජනපති ආර්යාව චීනයේ සංචාරයකශ‍්‍රීලනිප රත්නපුර රැළිය අදආණ්ඩුකාර පදවියෙන් ජනතා සේවයටරණවිරුවන්ගේ මවුපියන්ටත් සහනයක්පිහිටවන්නජයසිරි මුණසිංහකිලෝමීටර් 300 අධික දුරක් ගෙවා ගම් නියම්ගම් නගර පසුකර කොළොම්පුරෙන් දකුණුලක බලා වැඩමවාලු බුදුරජාණන් වහන්සේගේ කේශ ධාතූන් වහන්සේ වැඳ පුදා ගැනීමට කතරගම කිරිවෙහෙර විහාරස්ථානය වෙත දහස් සංඛ්‍යාත බැතිමතුන් පිරිසක් පැමිණ සිටිති. මෙවැනි ආශිර්වාදාත්මක පූජෝත්සවයකට සම්බන්ධවීමට හැකිවීම ගැන බැතිමත්හු සිය සතුට පළ කරති.බංග්ලාදේශයේ චිතගොන් විහාරස්ථානයේ සිට මෙරට වැඩම කරවා දැනට කොළඹ ගංගාරාම විහාරස්ථානය බාරයේ ඇති මේ පූජනීය කේශධාතූන් වහන්සේලා දකුණු ලකට වැඩම කරවීමේ මහා පෙරහර ඉකුත් 28 වැනිදා උදේ මහින්ද රාජපක්ෂ ජනාධිපතිතුමාගේ ප‍්‍රධානත්වයෙන් අරලියගහ මන්දිරයෙන් ආරම්භ කැරිණි.ජනාධිපතිතුමා සහ ශිරන්ති රාජපක්ෂ ආර්යාව ප‍්‍රමුඛ රජයේ මැති ඇමැතිවරු මෙහිදී සංඝගත දක්ෂිණාවක් ද පිරිනැමූහ.මේ දානමය පින්කමෙන් අනතුරුව කේශධාතූන් වහන්සේලා විශේෂ රියෙහි තැන්පත් කරන ලද්දේ මහා සංඝ රත්නයේ සෙත් පිරිත් ආශිර්වාද මධ්‍යයේ ය.ගාලු පාරේ කලුතර - ඓතිහාසික බෝ සමිඳුන් අබියසදී ද මේ පෙරහර අග‍්‍රාමාත්‍ය රත්නසිරි වික‍්‍රමනායක මහතා විසින් මහත් භක්තියෙන් පිළිගනු ලැබිණි.මෙයට සහභාගි වූ බැතිමතුන්ට කේශධාතූන් වහන්සේලා වන්දනාමාන කිරීමට ද අවස්ථාව සලසා දී තිබුණි. අනතුරුව ගාල්ල සහ මාතර දීත් පුරා දෙදිනක් මහජනතාවගේ වන්දනා මානයට පාත‍්‍ර වූ මේ කේශධාතූන් වහන්සේලා 1 වැනිදා බෙලිඅත්ත - තංගල්ල - හම්බන්තොට - තිස්සමහාරාමය හරහා කතරගම ඓතිහාසික කිරිවෙහෙර විහාරස්ථානයට පෙරහරින් වැඩම කරනු ලැබීය. </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=aa0803028</link>
    <topic>ජනපති ආර්යාව චීනයේ සංචාරයක</topic>
    <author/>
    <content>පුවත්පත් කතුවරුන් ඇතුළු ජනමාධ්‍යවේදීන් පිරිසකට රාජ්‍ය නොවන සංවිධානයකින් මඩ බාල්දියක්දුම්රිය ගාස්තු වැඩි නොවේඉන්දියාවෙන් විදුලිය අපට අපෙන් විදුලිය ඉන්දියාවටත‍්‍රස්තවාදීන් අනභිභවනීයයි කියූ නායකයන්ගේ ප‍්‍රකාශවලින් අප දුර්වල කරන්න බෑ ජනපතිඑස්.එස්.පී. ළඟදීම කුඹුරටපුරන් කුඹුරු අක්කර 65000ක් යළි අස්වද්දයිජාතික රෝහලේ මීයෝ රජ කරතිකේශ ධාතූන් වහන්සේ වැඳ පුදා ගැනීමට කිරි වෙහෙරට මහ සෙනඟක්ජනපති ආර්යාව චීනයේ සංචාරයකශ‍්‍රීලනිප රත්නපුර රැළිය අදආණ්ඩුකාර පදවියෙන් ජනතා සේවයටරණවිරුවන්ගේ මවුපියන්ටත් සහනයක්පිහිටවන්නචීනයේ බීජිං නුවර පැවැත්වෙන ශ‍්‍රී ලංකාවේ 60 වැනි නිදහස් සමරු උත්සවය සහ ශ‍්‍රීී ලංකා චීන මිත‍්‍රත්ව සංගමයේ 50වන සංවත්සරය නිමිත්තෙන් සංවිධානය කරන ලද උත්සවයකට ආරාධනා ලැබූ ජනාධිපති ආර්යා ශිරන්ති රාජපක්ෂ මැතිනිය මේ දිනවල චීනයේ සංචාරයක නිරතව සිටින්නීය. ජනාධිපති ආර්යාව ඇතුළු ශ‍්‍රී ලංකා නියෝජිත පිරිස චීනයේ බීජිං ගුවන් තොටුපළට සැපත්වූයේ 29 වැනි සිකුරාදාය. එහිදී මේ පිරිස පිළිගනු ලැබුවේ ශ‍්‍රී ලංකා චීන කාන්තා සංගමයේ අධ්‍යක්ෂ ජනරාල් ලෝන්ග් ජ්‍යෙන් වේවින් මහත්මිය විසිනි.ශ‍්‍රී ලංකා නිදහස් සැමරුම් උත්සවය බිජිං නුවර පැවැත්වෙන්නේ මාර්තු 3 වැනිදා සඳුදාය. මේ උත්සවය සමඟ ශ‍්‍රී ලාංකික සංස්කෘතික සංදර්ශනයක්ද දේශීය ආහාරපාන ඇතුළත් විශේෂ උත්සව වැඩසටහනක් ද ශ‍්‍රී ලාංකික ඇඳුම් නිර්මාණ සහ ස්වර්ණාභරණ සහ දේශීය නියැපුම් ද ඇතුළත් ශ‍්‍රී ලාංකික නිර්මාණ රැසක් සහිත ප‍්‍රදර්ශනයක්ද පැවැත්වේ. </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=aa0803029</link>
    <topic>ශ‍්‍රීලනිප රත්නපුර රැළිය අද</topic>
    <author/>
    <content>පුවත්පත් කතුවරුන් ඇතුළු ජනමාධ්‍යවේදීන් පිරිසකට රාජ්‍ය නොවන සංවිධානයකින් මඩ බාල්දියක්දුම්රිය ගාස්තු වැඩි නොවේඉන්දියාවෙන් විදුලිය අපට අපෙන් විදුලිය ඉන්දියාවටත‍්‍රස්තවාදීන් අනභිභවනීයයි කියූ නායකයන්ගේ ප‍්‍රකාශවලින් අප දුර්වල කරන්න බෑ ජනපතිඑස්.එස්.පී. ළඟදීම කුඹුරටපුරන් කුඹුරු අක්කර 65000ක් යළි අස්වද්දයිජාතික රෝහලේ මීයෝ රජ කරතිකේශ ධාතූන් වහන්සේ වැඳ පුදා ගැනීමට කිරි වෙහෙරට මහ සෙනඟක්ජනපති ආර්යාව චීනයේ සංචාරයකශ‍්‍රීලනිප රත්නපුර රැළිය අදආණ්ඩුකාර පදවියෙන් ජනතා සේවයටරණවිරුවන්ගේ මවුපියන්ටත් සහනයක්පිහිටවන්නශ‍්‍රී ලංකා නිදහස් පක්ෂය දිස්ත‍්‍රික් මට්ටමින් පවත්වන ජනරැළි මාලාවේ හයවැන්න මහින්ද රාජපක්ෂ ජනාධිපතිතුමාගේ ප‍්‍රධානත්වයෙන් අද (2) පස්වරු 2 ට රත්නපුර මහජන කී‍්‍රඩාංගනයේදී පැවැත්වේ. රත්නපුර දිස්ති‍්‍රක්කයේ ශ‍්‍රී ලංකා නිදහස් පක්ෂ මධ්‍යම සංවිධානය හා ජ්‍යෙෂ්ඨ මැති ඇමැතිවරුන් ගේ මෙහෙයවීමෙන් පැවැත්වෙන මේ ජන රැළියට ශ‍්‍රී ලංකා නිදහස් පක්ෂයේ ජ්‍යෙෂ්ඨ අමාත්‍යවරු රැසක් සහභාගිවීමට නියමිතය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=aa08030210</link>
    <topic>ශ‍්‍රීලනිප රත්නපුර රැළිය අද</topic>
    <author>- ප‍්‍රසාද් ධර්මරත්න</author>
    <content>පුවත්පත් කතුවරුන් ඇතුළු ජනමාධ්‍යවේදීන් පිරිසකට රාජ්‍ය නොවන සංවිධානයකින් මඩ බාල්දියක්දුම්රිය ගාස්තු වැඩි නොවේඉන්දියාවෙන් විදුලිය අපට අපෙන් විදුලිය ඉන්දියාවටත‍්‍රස්තවාදීන් අනභිභවනීයයි කියූ නායකයන්ගේ ප‍්‍රකාශවලින් අප දුර්වල කරන්න බෑ ජනපතිඑස්.එස්.පී. ළඟදීම කුඹුරටපුරන් කුඹුරු අක්කර 65000ක් යළි අස්වද්දයිජාතික රෝහලේ මීයෝ රජ කරතිකේශ ධාතූන් වහන්සේ වැඳ පුදා ගැනීමට කිරි වෙහෙරට මහ සෙනඟක්ජනපති ආර්යාව චීනයේ සංචාරයකශ‍්‍රීලනිප රත්නපුර රැළිය අදආණ්ඩුකාර පදවියෙන් ජනතා සේවයටරණවිරුවන්ගේ මවුපියන්ටත් සහනයක්පිහිටවන්න1937 අප‍්‍රියෙල් මාසයේ උපන් රණතුංග පවුලේ දීප්තිමත් දරුවා රෙජී රණතුංග ලෙස හැඳින්වුවහොත් එය නිවැරදියි. (රෙජී) යන ආදර නාමයෙන් ප‍්‍රසිද්ධ සබරගමු ආණ්ඩුකාරවරයා ලෙස කටයුතු කළ රෙජී රණතුංග මැතිතුමා පසුගිය දා නැවතත් මහජන නියෝජිතයෙක් ලෙස දිවුරුම් දීම කාගේත් සතුට දනවන්නකි. 1962 සිට ශ‍්‍රී ලංකා නිදහස් පක්ෂයේ කි‍්‍රයාකාරී සාමාජිකයෙක් ලෙස මෙන් ම පක්‍ෂයේ උප ලේකම් ලෙස ද කටයුතු කරමින් විශාල කාර්යභාරයක් ඔහු අදටත් කරමින් සිටී.1989 වසරේ පැවැති පාර්ලිමේන්තු මැතිවරණයෙන් ජයග‍්‍රහණය කොට ප‍්‍රථම වතාවට මිනුවන්ගොඩ මන්තී‍්‍රවරයා ලෙස පත්වීමත් සමග භීෂණ සමයක සිදු වූ බොහෝ දේ වෙනුවෙන් කටයුතු කරන්ට සිදු විය. එකල ප‍්‍රදේශයේ තරුණ පිරිස් රැක ගන්නට කටයුතු කළ ආකාරය සිහිපත් වන විට ජනතා හිතකාමිත්වය මැනවින් සනාථ කර පෙන්වයි.1977 මැතිවරණයෙන් පසු සිදු වූ සිද්ධි පිළිබඳව සිහිපත් කරන විට රෙජී රණතුංග මැතිතුමා ගේ මහත්මා ගති මතු කර පෙන්විය හැකි ය. එම මැතිවරණයෙන් පසු භීෂණ සමයක් උදා විය. තම නිවස ගිනි තබා මැරයන් විසින් විනාශ කෙරිණි. එදින සිට 17 වසරක පාලන කාලයකින් පසු 1994 වසරේ බණ්ඩාරනායක පාලන සමයක් උදා විය. 1994 ජයග‍්‍රහණයත් සමග 77 කාලය අමතක කොට ප‍්‍රදේශයේ සාමය රකින්නට කටයුතු කළ ආකාරය සිහිපත් වෙයි. පළිගැනීම, වෛරය, වෙනුවට පරිත්‍යාගය හා කරුණාව පුරුදු පුහුණු කෙළේ ය. දේශපාලන ජීවිත ගත කරන සැම දෙනාට ම එය ආදර්ශයක් විය.ජාතියේ උන්නතිය සඳහා උදාර සේවාවන් සිහිපත් කරන විට අර්ජුන රණතුංග ඇතුළු පිරිමි දරුවන් 06 දෙනෙක් මේ රටට දායාද කිරීම විශිෂ්ට සේවාවකි. ලෝකයේ ශ‍්‍රී ලංකාව රඳවන්න 1996 වසරේ කි‍්‍රකට් ලෝක කුසලානය හිමි කර දෙන්නට එදා නායකත්වය දැරූ අර්ජුන රණතුංග සමත් විය. අද පාර්ලිමේන්තු මන්තී‍්‍රවරයෙක් මෙන් ම වර්තමානයේ ක‍්‍රිකට් සංගමයේ මුල් පුටුව හිමි වීම තුළින් මෙම ජාතියට වී ඇති සේවාව සිහිපත් කර ගත හැක. එපමණක් නොව බස්නාහිර පළාත් සභාවේ සෞඛ්‍ය අමාත්‍ය ප‍්‍රසන්න රණතුංග මැතිතුමා අපේ රෙජී රණතුංග මැතිතුමා ගේ ගමන් මග හෙළි කරන්නට සමත් තවත් පුත‍්‍ර රත්නයකි. තමන් ජීවත්ව සිටිද්දීම මිනුවන්ගොඩ ජනතාවට සේවය කරන්නට මිනුවන්ගොඩ සංවිධායක තනතුර ප‍්‍රසන්න ඇමැතිතුමා පරිත්‍යාග කිරීම මනුෂ්‍යයෙක් තුළ දැකිය හැකි දුර්ලභ ලක්‍ෂණයකි.1962 සිට කි‍්‍රයාත්මක දේශපාලනයේ නිරත වී ආ ගමන් මග දෙස බලද්දී කාටත් සතුටු විය හැක. මන්තී‍්‍රවරයෙක්, නියෝජ්‍ය අමාත්‍යවරයෙක්, කැබිනට් අමාත්‍ය වරයෙක් සහ ආණ්ඩුකාරවරයෙක් ලෙස කටයුතු කිරීම පිළිබඳව සිත් ;යාමද්දී දේශපාලනය තුළින් රටට කළ උදාර සේවය සිහිපත් කරන්නට ප‍්‍රමාණවත් වේ. ඉදිරියටත් මෙම සේවාව සිදුකරන්නට අපේ රෙජී රණතුංග මැතිතුමාට ශක්තිය ඇත. ප‍්‍රදේශයේ විහාරස්ථාන සම්බන්ධව සමීපව කි‍්‍රයාත්මක වෙමින් සම්බන්ධතා පවත්වමින් කටයුතු කිරීම තවත් විශේෂ චරිත ශක්තියකි. ප‍්‍රදේශයේ දහම් පාසල් නංවන්නට තම ප‍්‍රතිපාදන වෙන් කරමින් හා ප‍්‍රදේශයේ දරුවන්ගේ අධ්‍යාපනය නඟා සිටුවන්නට රණතුංග පදනම ආරම්භකොට කි‍්‍රයාත්මක කිරීමෙන් වන සේවාව ඉතා විශාලය. තව තවත් සේවා සිදු කරන්නට පසුගිය දා දිවුරුම් දුන් රෙජී රණතුංග මැතිතුමාට ශක්තිය ලැබේවායි ප‍්‍රාර්ථනා කරමි.- ප‍්‍රසාද් ධර්මරත්න</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=aa08030212</link>
    <topic>රණවිරුවන්ගේ මවුපියන්ටත් සහනයක්</topic>
    <author>සුනිල් දයා අල්විස්</author>
    <content>පුවත්පත් කතුවරුන් ඇතුළු ජනමාධ්‍යවේදීන් පිරිසකට රාජ්‍ය නොවන සංවිධානයකින් මඩ බාල්දියක්දුම්රිය ගාස්තු වැඩි නොවේඉන්දියාවෙන් විදුලිය අපට අපෙන් විදුලිය ඉන්දියාවටත‍්‍රස්තවාදීන් අනභිභවනීයයි කියූ නායකයන්ගේ ප‍්‍රකාශවලින් අප දුර්වල කරන්න බෑ ජනපතිඑස්.එස්.පී. ළඟදීම කුඹුරටපුරන් කුඹුරු අක්කර 65000ක් යළි අස්වද්දයිජාතික රෝහලේ මීයෝ රජ කරතිකේශ ධාතූන් වහන්සේ වැඳ පුදා ගැනීමට කිරි වෙහෙරට මහ සෙනඟක්ජනපති ආර්යාව චීනයේ සංචාරයකශ‍්‍රීලනිප රත්නපුර රැළිය අදආණ්ඩුකාර පදවියෙන් ජනතා සේවයටරණවිරුවන්ගේ මවුපියන්ටත් සහනයක්පිහිටවන්නකි‍්‍රයාන්විත රාජකාරිවලදී මිය ගිය හෝ අතුරුදන් වූ විවාහක රණවිරුවන්ගේ වැන්දඹුවන් වෙත ගෙවනු ලබන වැටුප් හා දීමනාවලින් සියයට 25 ක් රණවිරු මවුපියන් වෙත ලබා දීමට රජය තීරණය කර ඇත.මහින්ද රාජපක්ෂ ජනාධිපතිතුමා මේ පිළිබඳව අමාත්‍ය මණ්ඩලය වෙත පසුගිය වසරේ නොවැම්බර් 21 වැනිදා ඉදිරිපත් කරන ලද යෝජනාවක් අමාත්‍ය මණ්ඩලය අනුමත කිරීමේ ප‍්‍රතිඵලයක් රජය මේ වන විට කි‍්‍රයාවට නැංවීම අනුව මිය ගිය රණවිරුවන්ගේ වැටුප් හා දීමනාවලින් සියයට 25 ක් මෙසේ එම රණවිරුවන්ගේ මවුපියන් වෙත ද මාසිකව හිමි වෙයි.මෙය කි‍්‍රයාත්මක වන්නේ 2007 නොවැම්බර් 21 වැනිදා සිටයි. ඒ අනුව මේ සහනය සැලසෙන්නේ මෙදින හෝ ඉන් පසුව කි‍්‍රයාන්විතයේ යෙදී සිටියදී මියගිය රණවිරුවන්ගේ මවුපියවරුන්ටය.රාජ්‍ය ආරක්ෂාව මහජන ආරක්ෂාව නීතිය හා සාමය පිළිබඳ අමාත්‍යංශයේ ජ්‍යෙෂ්ඨ සහකාර ලේකම් සුනිල් සිරිසේන මහතා මේ පිළිබඳව දැක්වූ අදහස් මෙසේය.රණවිරුවකු කි‍්‍රයාන්විතයේදී හෝ ත‍්‍රස්තවාදී කි‍්‍රයාවලින් හෝ ජීවිතක්ෂයට පත් වූ විට ඔහු විවාහකයකු නම් ගෙවීම් ලැබෙනුයේ වැන්දඹු බිරිඳටය. එම රණවිරුවාගේ මව්පියන්ට හිමි වූයේ බිරිඳට හිමි වන්දි මුදලින් කොටසක් එනම් රුපියල් 50,000 මුදලක් පමණය. මේ වන්දි මුදල හිමිකමද හිමි වූයේ එම මවුපියන්ගේ මාසික ආදායම රු. 2000 අඩු නම් පමණය.රණවිරු දරුවන් කි‍්‍රයාන්විතයේදී ජීවිතක්ෂයට පත් වීමෙන් පසු ඔවුන්ගෙන් යැපුණු මේ මවුපියවරු ඉතා අසරණ තත්ත්වයට පත් වන අතර ඔවුන්ට ලැබෙන මේ වන්දි මුදල් ප‍්‍රමාණවත් නැති බවට විවිධ අවස්ථාවලදී හමුදා ප‍්‍රධානීන් ඇතුළු වගකිව යුත්තන් වෙත කරුණු ද ඉදිරිපත් කර සිටි අවස්ථා ද අපමණය. එසේම මේ මවුපියවරුන් වෙනුවෙන් විවිධ සංවිධාන ද මේ ගැන කරුණු දක්වා තිබුණි.මේ නිසා ඒ ගැන අවධානය යොමු කර ති‍්‍රවිධ හමුදාපතිවරු නියෝජනය කරමින් ද මුදල් හා ක‍්‍රම සම්පාදන අමාත්‍යංශය හා රාජ්‍ය පරිපාලන අමාත්‍යංශයේ ද නියෝජනයන් සහිත කමිටුවක් පත් කර මේ ගැන කරුණු සොයා බලා ඒ පිළිබඳව ඉදිරිපත් කරන ලද නිර්දේශ අනුව ජීවිතක්ෂයට පත්වන රණවිරු පවුල් වෙනුවෙන් පහත සඳහන් මෙකී සහනයන් සලසා දීමට තීරණය කර ඇත.ජීවිතක්ෂයට පත්වන රණවිරුවකුගේ වැන්දඹුව වෙත දැනට ගෙවන වැටුප් හා දීමනාවලින් සියයට 25 ක් මවුපියන්ට ගෙවීම මෙය 2007 නොවැම්බර් 21 වැනිදා හෝ එදිනට පසු ජීවිතක්ෂයට පත්වූ රණවිරුවන් වෙනුවෙන් ය.එසේම දරුවන් නැති වැන්දඹු බිරිඳට සහ දරුවන් සිටින වැන්දඹු බිරිඳට ද කැමැති නම් නැවත විවාහ වන්නට සිදු වුවහොත් ජීවිතක්ෂයට පත් වූ රණවිරුවාගේ මාසික වැටුප් හා දීමනා නොලැබී යාමේ අවදානම ඉවත් කර වැන්දඹු බිරින්දෑවරුන්ට සහනදායි වන්දි මුදලක් ගෙවීමට ද තීරණය කර ඇත.මේ අනුව දරුවන් නොමැති වැන්දඹුව නැවත විවාහ වීමට කැමැති අවස්ථාවලදී බිරිඳට හිමි වැටුප් හා දීමනාවලින් (සියයට 75 න්) වසර 10ක වැටුප් හා දීමනාවනට සමාන වන්දි මුදලක් ලෙස වැන්දඹුවකට එකවර ලබා දෙනු ඇත.දරුවන් සිටින වැන්දඹුවන් නැවත විවාහ වීමේදී ද බිරිඳට හිමි වැටුප් හා දීමනාවලින් (සියයට 75 න්) වසර 10ට සමාන මුදලින් සියයට 50 ප‍්‍රතිශතයක් වැන්දඹුවකට එකවර ගෙවනු ලැබේ. මෙහි ඉතිරි සියයට 50 මුදල දරුවන් වෙනුවෙන් භාරකාරත්වයට මාසිකව ගෙවනු ඇත.ගැහැනු පිරිමි දෙපක්ෂයේම දරුවන්ට වන්දි මුදල් ගෙවීම වයස අවුරුදු 18 සීමාව වයස අවුරුදු 26 දක්වා ද බලාත්මක කර ඇත.එසේම කි‍්‍රයාන්විත ප‍්‍රදේශවලදී පහත සඳහන් හේතූන් නිසා මිය යන ති‍්‍රවිධ හමුදා සාමාජිකයන් වෙනුවෙන් ගෙවන ලද්දේ වන්දි මුදල් පමණක්ය. එසේ වුවද එයට අමතරව ඔවුන්ට ද වැටුප් හා දීමාන ගෙවීමත් තීරණය කර තිබේ.පහත සඳහන් කරුණු වෙනුවෙන් මේ වැටුප් හා දීමනා ගෙවනු ඇත. කි‍්‍රයාන්විත ප‍්‍රදේශවලදී අසනීප වීම හේතුවෙන්, දුෂ්කර හමුදා පුහුණුවේ යෙදී සිටියදී ඇතිවන අධික වෙහෙස නිසා, රිය අනතුරුවලට ලක්විමෙන්, බංකර් කඩා වැටීමෙන්, දියේ ගිලීමෙන්, අකුණු සැර වැදීමෙන්, විදුලි සැර වැදීමෙන්, වෙනත් අයකු විසින් වෙඩි තැබීමෙන්, සර්පයන් දෂ්ඨ කිරීම හේතුවෙන්, තමා වෙත නිකුත් කර තිබූ බෝම්බ/අවි ආයුධ අනපේක්ෂිත අයුරින් පිපිරී යෑමෙන්, තම අවිය අත් වැරදීමකින් පත්තුවීමෙන්, සිය දිවි හානි කර ගැනීම හැර වෙනත් අයුරකින් සිදු වන මරණ සඳහා ගෙවිම් කරනු ඇත.(ජාතික ආරක්ෂක මධ්‍යස්ථානයේදී පැවැති මාධ්‍ය සාකච්ඡාවේදී රාජ්‍ය ආරක්ෂක මහජන ආරක්ෂාව, නීතිය හා සාමය පිළිබඳ අමාත්‍යංශයේ අතිරේක ලේකම් සුනිල් සිරිසේන මහතා විසින් දක්වන ලද කරුණු ඇසුරින් සැකසිණ.්)සුනිල් දයා අල්විස්</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=aa08030211</link>
    <topic>පිහිටවන්න</topic>
    <author/>
    <content>පුවත්පත් කතුවරුන් ඇතුළු ජනමාධ්‍යවේදීන් පිරිසකට රාජ්‍ය නොවන සංවිධානයකින් මඩ බාල්දියක්දුම්රිය ගාස්තු වැඩි නොවේඉන්දියාවෙන් විදුලිය අපට අපෙන් විදුලිය ඉන්දියාවටත‍්‍රස්තවාදීන් අනභිභවනීයයි කියූ නායකයන්ගේ ප‍්‍රකාශවලින් අප දුර්වල කරන්න බෑ ජනපතිඑස්.එස්.පී. ළඟදීම කුඹුරටපුරන් කුඹුරු අක්කර 65000ක් යළි අස්වද්දයිජාතික රෝහලේ මීයෝ රජ කරතිකේශ ධාතූන් වහන්සේ වැඳ පුදා ගැනීමට කිරි වෙහෙරට මහ සෙනඟක්ජනපති ආර්යාව චීනයේ සංචාරයකශ‍්‍රීලනිප රත්නපුර රැළිය අදආණ්ඩුකාර පදවියෙන් ජනතා සේවයටරණවිරුවන්ගේ මවුපියන්ටත් සහනයක්පිහිටවන්නති‍්‍රකුණාමලයේ මහමායාපුර අංක 220 පදිංචි දරුවන් හතරදෙනෙකුගෙ පියෙකු වන එල්. එච්. ජගත් ශාන්ත (40) මහතා ගේ වකුගඩු දෙක ම අකි‍්‍රය වී ඇති බැවින් ඔහු ගේ ජීවිතය බේරා ගැනීමට ‘බී’ පොසිටිව් වකුගඩුවක් බද්ධ කළ යුතු ය. වකුගඩුවක් පරිත්‍යාග කිරීමට කැමැති අයකු පහත දුරකථනවලට දන්වන මෙන් ඒ මහතා ගේ බිරිඳ ඉල්ලා සිටී. ආධාර කිරීමට හැකි නම් මහජන බැංකුව - ප‍්‍රධාන ශාඛාවේ 207 - 067320 - 4 ගිණුමට ආධාර යොමු කරන්න. දුරකථන 0264922064, 0775890705 වේ.සීදූව අමන්දොළුව 14/18 හි පදිංචි ඩී. එම්. රන්බණ්ඩා (48) මහතා දෘෂ්‍යාබාධිත සිවු දරු පියෙකි. ඔහුට බද්ධ කිරීම සඳහා ‘බී’ පොසිටිව් වර්ගයේ වකුගඩුවක් ලබා දෙන ලෙස ඉල්ලා සිටින අතර මුදල් ආධාර කටුනායක මහජන බැංකුවේ ගිණුම් අංක 207 - 028982 – 8 ට යොමු කරන්න. දුරකථනය 0114910732 වේ.පිළියන්දල, සිද්ධමුල්ල, ඇල්හේන පාර, 280/5 පදිංචි එස්. කේ. සිසිරකුමාර මහතාට ‘ඕ’ නෙගටිව් හෝ ‘ඕ’ පොසිටිව් වර්ගයේ වකුගඩුවක් අවශ්‍යව ඇති හෙයින් එය ලබා දීමට කැමති අයකු සිටී නම් දුරකථන අංක 5686595 ට අමතන්න.දරුණු හෘද රෝගයකින් පෙළෙන වයස අවුරුදු එකයි මාස නවයක් වයසැති චාතුර්යා ඉමන්දි දැරියට හෘද සැත්කමක් කළ යුතු අතර ඒ සඳහා මහජන ආධාර පතයි. මහජන බැංකුවේ ඕනෑම ශාඛාවකින් 088200142860128 ගිණුමට මුදල් පරිත්‍යාග කළ හැකිය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=ab0803021</link>
    <topic>හකීම් බටහිර කුමන්ත‍්‍රණයකට අහුවෙලා</topic>
    <author>සංවාද සටහන - කේ. සී. ජේ. රත්නායක</author>
    <content>හකීම් බටහිර කුමන්ත‍්‍රණයකට අහුවෙලාඅපි එකට සිටිය යුතුයි වෙනම මුස්ලිම් රාජ්‍යයක් අවශ්‍ය නැහැමාධ්‍ය පැටවුන් සමග කෘතහස්ත තනිවෙලාප‍්‍රශ්න පහසංවාද සටහන - කේ. සී. ජේ. රත්නායකශී‍්‍ර ලංකාවේ මුස්ලිම්වරුන්ට වෙනම රාජ්‍යයක් පිහිටුවා ගැනීමට කාලය උදා වෙලා යැයි ශී‍්‍ර ලංකා මුස්ලිම් කොංග‍්‍රසයේ නායක රවුෆ් හකීම් මහතා කළැයි කියන ප‍්‍රකාශය ආන්දෝලනයකට තුඩු දී තියෙනවා. මොකක්ද මේ කතාවේ පදනම?රවුෆ් හකීම් එහෙම ප‍්‍රකාශයක් කළා. ඒක ඇත්ත. ගිය ඉරිදා කල්මුණේ අල් මතාර් මුස්ලිම් විද්‍යාලයේ උත්සවයක් තිබුණා. මාත් ඒ උත්සව සභාවේ හිටියා. හිටපු සෙනෙට් මන්තී‍්‍ර අල්හාජ් මෂූර් මවුලානා මහතා ගේ 75 වන උපන් දින උත්සවය හා වසර 60 ක දේශපාලන ජීවිතය සමරන්නයි මේ උත්සවය පැවැත්වූවේ. මුස්ලිම්වරුන්ට ප‍්‍රශ්න තියෙනවා, ඉඩම් ප‍්‍රශ්න තියෙනවාය කී හකීම් මහත්තයා, දැන් අපට වෙනස් විදියකට හිතන්න තියෙනවා කියලත් කිව්වා. මුස්ලිම් දේශයක් (මුස්ලිම් නේෂම්) පිළිබඳව කල්පනා කරලා ඒකට පිඹුරුපත් හදා ගෙන යනවාය කියලත් ඔහු කීවා. ඒ සඳහා මුස්ලිම් අයගේ උදවු උපකාර ඕනෑය කියලත් කිව්වා.මුස්ලිම් කොංග‍්‍රස් සභාපති බසීර් සේගු ඩාවුඩ් මහතා ශී‍්‍ර ලංකාව කොසෝවට සමාන කරමින් කොසෝව වෙනම රාජ්‍යයක් හැටියට පිළිගන්නා බවක් මේ උත්සවයේ දී කිව්වද?හකීම් මහත්තයා ගේ කතාව බසීර් මහත්තයා තවත් විස්තරාත්මකව කිව්වා. දැන් ලෝකයේ රටවල් 193 ක් තියෙනවා. ඒත් සමහර රටවල් දෙකඩ වෙනවා. කොසෝවෝත් ඒ වගේමයි. අපේ රටේත් ඒ වගේ වෙන්න ඉඩ තියෙනවාය කියලත් කිව්වා. වෙනම මුස්ලිම් රාජ්‍යයක් වෙන් කර ගන්න පුළුවන් වුණොත් ප‍්‍රශ්න විසඳ්‍ර ගන්න පුළුවන්ය කියලත් කීවා. බසීර් මහත්තයා කිව්ව විදිහට වෙනම මුස්ලිම් දේශයක් හදා ගන්න සේරම ලෑස්තියි. ඒත් ප‍්‍රශ්නය ඒකට කොච්චර කාලයක් ගත වෙයිද කියන එක විතරයි. මට හැඟුණේ මේ අය මුස්ලිම් දේශයක් ගොඩ නඟන්න පිඹුරුපත් හදලා ඉවරයි කියලයි.මේ ප‍්‍රකාශය ඔබට ඇහුණා. ඉන් පස්සේ ඔබ ඒ ප‍්‍රකාශයට ප‍්‍රතිචාරයක් පළ කළා ද?ඔව්.. වහාම ප‍්‍රතිචාර දැක්වූවා. මෙය අති භයානක ප‍්‍රකාශයක්. නැඟෙනහිරට මුස්ලිම් දේශයක් ඉල්ලුවොත් කොළඹ හා රට පුරා විසිරී සිටින මුස්ලිම් බහුතරයට මොකද වෙන්නේ? මේක කවදාවත් හරියන සංකල්පයක් නෙවෙයි. අපේ මුස්ලිම්වරුන්ට දේශයක් තියෙනවා. ඒ තමා ශී‍්‍ර ලංකාව.ශී‍්‍ර ලංකාවේ වෙන ම මුස්ලිම් දේශයක් පිළිබඳ අදහස අලුත් එකක්ද? නැතිනම් ඉතිහාසයේ කුමන හෝ කාල පරිච්ඡේදයක දී මේ අදහස ඉදිරිපත් වුණ බවක් බවට මතකද?මුළු ඉතිහාසය පුරාම මේ රටේ මුස්ලිම් නායකයන් කි‍්‍රයා කෙළේ තනි එක්සත් රටකටයි. ශී‍්‍ර ලංකා ජාතික නිදහස වෙනුවෙන් මුස්ලිම්වරුන් පරදේශක්කාරයන් එක්ක සටන් බිමට පවා ගියා. 1505 දී මෙරට ආක‍්‍රමණය කළ පෘතුගීසීන්ට එරෙහිව සීතාවක මායාදුන්නේ රජු එක්ක එකතු වෙලා මුස්ලිම්වරු සටන් කළා. මේ සමහර මුස්ලිම්වරුන් ඉන්දියාවේ සිට මෙහේ ඇවිත් ශී‍්‍ර ලංකාවේ ඒකීයභාවය වෙනුවෙන් සටන් කළා. 1525 සිට 1539 දක්වා ඉතිහාසය කියවන්න. කුංජලී මරික්කාර්, පච්චෙයි මරික්කාර්, අලි ඊබ‍්‍රාහිම් මරික්කාර්, කියන්නේ පෘතුගීසීන්ට එරෙහි සිංහල හමුදාවේ හිටිය මුස්ලිම් සෙන්පතිවරු කිහිප දෙනෙක්. මේ අය පෘතුගීසීන්ට ගහලා තූත්තුකුඩියට පළවා හැරියා.”ඒපචඡඪජ, ඒපමඹඪ චදඤ නඥපඵඪචද, ඪද ඉඥපඥදඤඪඡ චදඤ ඊචථඪතදචඤභ” කියන විශිෂ්ට ඉතිහාස ග‍්‍රන්ථයේ මේ විස්තර තියෙනවා. මේ ;පාත ලීවේ ඉන්දියාවේ ආචාර්ය තකියා සුහයිබ්. එතුමාට ආචාර්ය උපාධිය ලැබුණොත් මේ ග‍්‍රන්ථය නිසයි. සුප‍්‍රකට දේශ ගවේෂක ඉබන් බතූතාත් මේ විස්තර ලියලා තියෙනවා. මෙයයි මුස්ලිම්වරුන්ගේ නියම ඉතිහාසය. බේරුවලින් මෙරටට ගොඩබට මුල් මුස්ලිම්වරු ශී‍්‍ර ලංකාවේ කාන්තාවන් විවාහ කැර ගෙන මේ රටේම ජන කොටසක් බවට පත් වුණා. එදා සිට අද වනතුරු, මුස්ලිම්වරුන් මේ රටට වින්නැහියක් වුණේ නෑ. බහුතර සිංහල හා සුළුතර දෙමළ අය සමඟ අප ඉතා හොඳ සමගියෙන් ජීවිතය ගොඩනඟා ගත්තා.මෙරට ජාතික නිදහසට මුස්ලිම් නායකයන් සම්බන්ධ වුණ බව කීවා. ඒ කොයි හැටියටද?සෝල්බරි කොමිසම ආ වෙලාවේ ලොකු ප‍්‍රශ්නයක් මතු වුණා. නිදහස දුන්නොත් මෙරට සුළු ජාතීන්ට මහ ජාතියෙන් අසාධාරණයක් වෙන්නේ නැතැයි කියන සහතිකය බි‍්‍රතාන්‍යයන්ට වුවමනා වී තිබුණා. මේ කාලයේදී සමහරුන් පණහට පණහ ඉල්ලුවා. මෙන්න මේ වෙලාවේදී මෙරට සිටි අති විශිෂ්ට මුස්ලිම් නායකයෙක් වුණ ආචාර්ය ටී. බී. ජායා මැතිතුමා කතා කළා, ජාතික නිදහස වෙනුවෙන් සටන් කිරීම මුස්ලිම්වරුන්ගේ යුතුකමක්ය කියලා. ඒක ඉස්ලාමීය ආගමික යුතුකමක් බවත් කිව්වා. තමන් ගේ මවුබිමට ආදරය කිරීමත් ඉස්ලාම් ධර්මයේ මූලික ඉගැන්වීමත්, දොස්තර එම්. සී. එම්. කලීල් මහතාත් වැදගත් කාර්ය භාරයක් ඉටු කළා. දේශානුරාගය කියන්නේ මේකටයි.මේ රටේ මුස්ලිම්වරුන්ට ඒ වගේ ප්‍රෞඪ ඉතිහාසයක් තියෙනවා. රටේ නිදහස, භෞමික අඛණ්ඩතාව, ස්වෛරීත්වය වෙනුවෙන් සටන් කරලයි ඒ උරුමය ලබා ගත්තේ. එහෙම නැතිව වෙනම මුස්ලිම් දේශයක් ඉල්ලන්න ගිහිල්ලා නෙවෙයි.එක් අවස්ථාවකදී සර් රසීක් ෆරීඩ් කිව්වා සිංහල බස මුස්ලිම්වරුන්ගේ මවුබස විය යුතුය කියලා. අනෙක් පැත්තෙන් එදා සිට අද දක්වා ම ප‍්‍රධාන පක්ෂවලින් ඉදිරිපත් වුණ මුස්ලිම් අපේක්ෂකයන්ට වැඩි වශයෙන් ඡන්දය දුන්නේ සිංහල ජනතාවයි. සී. එස්. මරික්කාර් මහත්තයාට කිව්වේ සිංහල මරික්කාර් කියලයි. ඔහු පාලි බස පිළිබඳ ඉහළම උගතෙක්. ඉගෙන ගත්තේ බෞද්ධ පිරිවෙනක. එම්. ඒ. බාකීර් මාකර්, ඉමිටියාස් බකීර් මාකර්, ඒ එච්. එම්. ෆවුසි, ෆේරියල් අෂ්රෆ්, ඒ. සී. එස්. හමීඩ් වගේ..ඔහොම ගත්තොත් මහා දිග ලැයිස්තුවක්. මේ අය වෙන ම රටක් ඉල්ලුවේ නෑ. සිංහල - දෙමළ ජනතාවගේ නියෝජිතයන් හැටියටත් විශිෂ්ට සේවයක යෙදුණා. අම්පාරේ පූජනීය දීඝවාපියේ සිංහල බෞද්ධ ජනතාව ඡන්දය දුන්නේ කාරියප්පර් වගේ මුස්ලිම් නායකයන්ටයි. මෙයයි ඉතිහාසය. අන්න ඒ අව්‍යාජ ඉතිහාසයටත් මහ නින්දාවක්, කැළලක් කරන්නයි හකීම් මහත්තයා දඟලන්නේ.අනිත් මුස්ලිම් නායකයන්ට නැති විශේෂ ප‍්‍රශ්නයක් හකීම් මහත්මයාට තියෙනවා කියලද ඔබ අදහස් කරන්නේ?මේවායේ තියෙන භයානක රහස් න්‍යාය පත‍්‍රයේ සුල මුල අපි දැන් හොයා ගෙන යනවා. ඔය හැමෝම කියන්නං වාලේ කියන මිනිහෙක් නෙවෙයි මම. දැන් මම කියන්නං මේක ලොකු කුමන්ත‍්‍රණයක්. ඒක එළියට පැන්නේ තුන්වැනි වර අයවැය ඡන්ද විමසීමේදීයි. කිසියම් දේශීය - විදේශීය හවුල් ජාලයක් මේ ආණ්ඩුව පෙරළන්න බොහෝම දඟ දැම්මා. දෙවැනි වර කියවීමේ දී පක්ෂව ඡන්දය දුන්න හකීම් තුන්වැනි වර ඡන්දයට විරුද්ධ වුණේ ඇයි? එහෙම වෙන්න කිසිම හේතුවක් නෑ. මේ වෙලාවෙදි කුප‍්‍රකට මැදිහත්කරුවෙක් මැද්දට පැන්නා. ඩොලර් ලක්ෂ ගණන් සල්ලි මලු හෙළවුණා. ඒ රටවල් ගැන මම කියන්නේ නෑ. ඔවුන් ගේ කුමන්ත‍්‍රණයට මේ අය ගොදුරු වුණා.ඔය වෙනම මුස්ලිම් දේශය ගැන කතාවත් ඒ කුමන්ත‍්‍රණයේම කොටසක්. මේ රටේ සාමාන්‍ය මුස්ලිම් ජනතාව ඒ ජාවාරම ගැන දන්නේ නෑ. ඔවුන් අසරණයි. මුස්ලිම් කොංග‍්‍රස් නායකයා කාගේ ඉත්තෙක්ද කියලා ඔවුන් දන්නේ නෑ. ශී‍්‍ර ලංකා මුස්ලිම් කොංග‍්‍රසයේ නිර්මාතෘ දිවංගත අෂ්රෆ් මැතිතුමා හිටියා නං කවදාවත් මේ වගේ මෝඩ, ඔලමොට්ටල කතා කියන්නේ නෑ.හකීම් මහතා ගේ ප‍්‍රකාශය හිතලුවක් කියා ඔබ කියනවා. නමුත් මේ වගේ ප‍්‍රකාශ අන්තවාදී කණ්ඩායම් පොළඹවන්න හේතු නොවන බව කියන්නේ කොහොම ද?ඒකයි... මෙය අති භයානක කතාවක් කියා කිව්වේ. ඒත් වාසනාවට හකීම් හැරෙන්න වෙන කිසිම මුස්ලිම් නායකයෙක් ඔහොම දෙයක් ගැන හිතන්නේ වත් නෑ. මුස්ලිම් පක්ෂ, සංවිධාන, ආගමික සංවිධාන හැම එකක් ම ඔය කතාවට විරුද්ධයි. මීට මාස දෙකකට කලින් හකීම් ආණ්ඩුවත් එක්කයි හිටියේ. එදා නොකී කතාවක් දැන් කියන්නේ ඇයි? හකීම් කුමන්ත‍්‍රණකාරයන්ගේ ඉත්තෙක් වෙලා. මෙහි පසුපස විදේශ මුදල් කන්දක් තියෙනවා. අද නැඟෙනහිර භව භෝග සම්පතින් පිරිලා. අටු කොටු පිරිලා. ගොවියෝ ලක්ෂ ගණන් මුදල් උපයනවා. ඒ තත්ත්වය ඇති කෙළේ වත්මන් ජනාධිපතිතුමායි. හකීම්ලාට ඒවා දිරවන්නේ නෑ. අඩු ම ගණනේ මුස්ලිම් කොංග‍්‍රස් නායකයාට අද කල්මුණේ පක්ෂ කාර්යාලයක් වත් නෑ. මිනිස්සුන්ට එපා වෙලා තියෙන්නේ, එහෙම මිනිහා වෙන ම රටක් ගැන කතා කරනවා. ඔබට මම කියන්නං මේ රටේ අද ඉන්න බලවත් ම මුස්ලිම් නායකයත් ඉන්නේ හකීම් එක්ක නෙවෙයි. මහින්ද රාජපක්ෂ ජනාධිපතිතුමා එක්කයි. මම තව රහසක් කියන්නං අද සිංහල ප‍්‍රදේශවලට වඩා රජය විශාල වියදමක් දරන්නේ නැඟෙනහිර පළාතටයි. මොකද ත‍්‍රස්තවාදීන් විනාශ කරපු සියල්ල නැවත ගොඩ නඟන්න.හකීම් මහතා කුමන්ත‍්‍රණකරුවන් ගේ ඉත්තෙක් යැයි කළ චෝදනාවට තියෙන පදනම මොකක් ද?මහින්ද රාජපක්ෂ ජනාධිපතිතුමා මුස්ලිම් ලෝකයේ දිගු කාලීන මිතුරෙක්. එතුමා පලස්තීන සහයෝගීතා ව්‍යාපාරයේ ශ‍්‍රී ලංකාවේ නායකයා දැන් මේ කුමන්ත‍්‍රණය ඇයි? ජනාධිපතිතුමා ඉරානයට ගිය දවසේ ඉඳන් සමහරු කලබල වෙලා. ජනාධිපතිතුමා සහ ඉස්ලාම් ලෝකය බිඳවන්න ඔවුන්ට උවමනා ;වලා තියෙනවා. ලංකාවේ මුස්ලිම් බෙදුම්වාදයක් ගැන කතා කරන්නේ ඒ කුමන්ත‍්‍රණයේ කොටසක් හැටියටයි. ජනාධිපතිතුමා ගේ ගමන නවත්වන්න බැරි බව තේරුම් ගත්තම දැන් බියකරු කුමන්ත‍්‍රණ එළියට දානවා. එක්කෙනෙක් ලෝකේ වටේ ගියා ශ‍්‍රී ලංකාවට ආධාර දෙන්න එපාය කියලා. ඒත් හරි ගියේ නෑ.ජනාධිපතිතුමා ඉරානයට ගිය වෙලාවේ ඉරාන ආධ්‍යාත්මික නායක අයතුල්ලා ෂේක් අල් කමේනිතුමා කළ ප‍්‍රකාශය අහපු අපේ ඇස්වලට සතුටු කඳුළු ඉනුවා. ඔබ ශ්‍රේෂ්ඨ නායකයෙක්ය කියලා අපේ ජනාධිපතිතුමා හඳුන්වා දුන්නා. ඔබ මුස්ලිම් ලෝකයේ මිත‍්‍රයෙක් බවත් කිව්වා. මගේ දෙවැනි උපන් බිම ලංකාව හැටියට සලකන බවත් එතුමා කිව්වා. ත‍්‍රස්තවාදය නැති කරලා රටේ සංවර්ධනය ඇති කරන්න උපරිම සහාය දෙන බව ඉරාන ජනාධිපතිතුමා ප‍්‍රතිඥා දුන්නා විතරක් නෙවෙයි ඩොලර් බිලියන 1,25 ක දැවැන්ත ආධාරයකුත් කළා. පාකිස්ථානය මුස්ලිම් රටක් වුණත් ඉරානය මේ තරම් විශාල ආධාරයක් කළේ නෑ. දැන් බලන්න බෝරාවරුන් ගේ අධ්‍යාත්මික නායකයා ආගමික සමුළු පවත්වන්න එන්නේ ලංකාවටයි’ ඒ ඇයි? වෙන රටවල් නැති නිසා ද? මේ රටේ සාමකාමී පරිසරයට, වත්මන් නායකත්වයට එතුමන් ලා කැමතියි. වත්මන් ජනාධිපතිතුමා පවත්වා ගෙන යන ඒ සහයෝගීතාව බිඳින්න තමා මේ කුමන්ත‍්‍රණකරුවන් උත්සාහ ගන්නේ. අමතක කරන්න එපා මේ පිටුපස්සේ අන්තර්ජාතික ෂියොන්වාදී කුමන්ත‍්‍රණත් කි‍්‍රයාත්මක වෙනවා. අන්න එතැන දී වෙන ම මුස්ලිම් රාජ්‍යයන් ගැන කතා කරන මිනිස්සු රටට විතරක් නෙවෙයි තමන් ගේ ආගමටත් ද්‍රෝහීකම් කරනවා.ශ‍්‍රී ලංකාවේ වෙනම මුස්ලිම් දේශයක්ගැන හකීම් මහතා කළ කතාව ඉස්ලාම් ලෝකයටත් විරුද්ධ කතාවක් වෙන්නේ කොහොම ද?ඒක සම්පූර්ණයෙන් ඇත්ත. ඔහු කතා කරන්නේ මොනව ද? බදුර්දීන් කියනවා කොසෝව වෙන ම රටක් හැටියට පිළිගන්නවාලු. කොසෝව බෙදන්න හැදුවේ ඇමෙරිකාවයි යුරෝපයේ රටවල් කිහිපයකුයි විතරයි. සමස්ත යුරෝපා සංගමයවත් කොසෝව වෙන ම රටක් ලෙස පිළිගන්නේ නෑ. ඉස්ලාම් රටවල් ප‍්‍රකාශයක් කරලත් නෑ... එහෙම තියෙද්දී මේ අය මේ ප‍්‍රකාශ කරන්නේ බටහිර කුමන්ත‍්‍රණකරුවන් ගේ ඉත්තන් බවට පත් වෙලා... ලෝක ඉස්ලාම් ප‍්‍රජාවටත් විරුද්ධවයි. මේවා හෙළි කළ යුත්තේත් ඒකයි. කොසෝව වෙන ම රටක් කරන්න වළිකන බටහිර බලවේග තමා ඉරාකය, ඇෆ්ගනිස්ථානය විනාශ කරලා දැන් ඉරානයටත් අත ගහන්න යන්නේ.ශ‍්‍රී ලංකා මුස්ලිම් කොංගසයේ නායකතුමා ලෝක මුස්ලිම් ප‍්‍රජාව ගේ හතුරා ගේ කරට අත දාගෙන මේ වගේ ප‍්‍රකාශ කරනවා කියලයි ඔබ කියන්නේ? ඒක අදහන්න පුළුවන් කතාවක් ද?මා කියන්නේ සම්පූර්ණ ඇත්ත. ශ‍්‍රී ලංකා මුස්ලිම් කොංග‍්‍රසයේ නායකයා කොසෝව ගැන කතා කරලා ලංකාවෙත් එහෙම මුස්ලිම් රාජ්‍යයක් හදන්න ඕනෑ කියා කීවා. එතකොට කොසෝව බෙදුවේ කවු ද? ඇමෙරිකාව හා යුරෝපයේ රටවල් කිහිපයක්. එතකොට කොසෝව පිළිගන්න හකීම් අත දාගෙන ඉන්නේ ඇමෙරිකාවේ කරට. ඇමෙරිකාව ඉස්ලාම් ප‍්‍රජාව ගේ මිතුරෙක් ද? තනි රටක් ව තිබූ ඉරාකයත් අද ෂියා - සුන්නි හා කුර්දීෂ් කියලා තුනට කඩන්නයි හදන්නේ. හැබැයි මතක තියා ගන්න වෝටර්ලු සටන එහෙමත් නැත්නම් පරාජයේ කටුක බව ඔය කුමන්ත‍්‍රණකාරයෝ තේරුම් ගත්තේ ඉරානයට අත ගහන්න ගිය දාටයි. හකීම් ගේ ප‍්‍රකාශවලට නියම මුස්ලිම්කමක් තියෙන අනික් මුස්ලිම් කොංග‍්‍රස් මන්තී‍්‍රවරුන් එකඟ වෙන්නේත් නෑ. මිනිහෙක් විනාශ කරන්න කලින් දෙවියන් ඔහු පිස්සු වට්ටනවා කියා කියමනක් තියෙනවා. හකීම්ටත් අද වෙලා තියෙන්නේ ඒ වගේ දෙයක්.ඔබ කියන විදිහට හකීම් මහතා ගේ මොළේ නරක් වෙලා නම් එතුමා විනාශ වෙන තුරු බලා නොසිට කරුණු වටහා දීම ගැන ඔබට යුතුකමක් නැද්ද?මං ආයාචනා කරනවා පාර්ලිමේන්තුවේ සියලු ම මුස්ලිම් මන්තී‍්‍රවරුන් හකීම් මහතා ගේ ප‍්‍රකාශයට විරෝධය පළ කළ යුතුය කියලා. ඩොලර්, පවුම්, යුරෝවලට රටක ස්වාධීනත්වය යට කරන්න දෙන්න බෑ. ඒකට මුස්ලිම් නාමය එකතු කැර ගන්න දෙන්නත් බෑ. දැන් බලන්න ත‍්‍රස්තවාදය විනාශ කරලා එක්සත් රටක ස්වාධීනත්වය රැක ගන්න යුද හමුදාව කර්නල් මුතිලිෆ්, කර්නල් මීඩින්, ලාෆීර්, වගේ අය මොන තරම් සේවයක් කළා ද? මේ ප‍්‍රකාශවලින් ඒ රණවිරුවන්ටත් අපහාසයක් වෙනවා. මම අභියෝග කරනවා පුළුවන් නම් ඔය වෙන ම මුස්ලිම් රටක් ගැන කතාව පාර්ලිමේන්තුවේ දී හෝ ප‍්‍රසිද්ධ රූපවාහිනි සංවාදයක දී කියන්න කියලා. මොකද මේවා ඩබල් ගේම්.එහෙට එකක්. මෙහාට තව එකක්. ශ‍්‍රී ලංකාවේ මුස්ලිම්වරුන් ගේ වසර දහස් ගණනක ඉතිහාසය එක මනුස්සයකු ගේ ප‍්‍රකාශයකින් කිළිටි කරන්න දෙන්න බෑ. ඉන්දියාවේ විතරක් කෝටි 10 කට වඩා මුස්ලිම්වරුන් ඉන්නවා. ඔවුන් වත් නො ඉල්ලන - කතා නොකරන මුස්ලිම් දේශයක් ලංකාවට ඕනෑය කියන්නේ මොකද? මේක විදේශ කුමන්ත‍්‍රණයක්. මුස්ලිම්වරුන් ගේ ප‍්‍රශ්න පැත්තක දාලා මම කැමතියි හකීම් මැතිතුමාට කියන්න අයිස්කී‍්‍රම් කොම්පැණියේ තියෙන ප‍්‍රශ්න විසඳ්‍රගන්න කියලා. එතැනින් එහාට කියන්න ගියොත් සදාචාරයට හොඳ නැති නිසා මම කට වහ ගන්නවා.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=ab0803022</link>
    <topic>අපි එකට සිටිය යුතුයි වෙනම මුස්ලිම් රාජ්‍යයක් අවශ්‍ය නැහැ</topic>
    <author>සංවාද සටහන සරත් පෙරේරා</author>
    <content>හකීම් බටහිර කුමන්ත‍්‍රණයකට අහුවෙලාඅපි එකට සිටිය යුතුයි වෙනම මුස්ලිම් රාජ්‍යයක් අවශ්‍ය නැහැමාධ්‍ය පැටවුන් සමග කෘතහස්ත තනිවෙලාප‍්‍රශ්න පහසංවාද සටහන සරත් පෙරේරා13 වැනි සංශෝධනය කි‍්‍රයාත්මක කරන්න කතා කරන ආණ්ඩුව 13 වැනි සංශෝධනය වගේම රටේ මූලික නීතියේ කොටසක් වන 17 වැනි සංශෝධනය ද කි‍්‍රයාත්මක කිරීමට පියවර ගතයුතු යැයි එජාප පාර්ලිමේන්තු මන්තී‍්‍ර කබීර් හෂීම් මහතා පවසයි.සිළුමිණ සමග අද රටේ පවතින දේශපාලන පරිසරය ගැන සම්මුඛ සාකච්ඡාවකට එක්වෙමින් මන්තී‍්‍රවරයා මේ ප‍්‍රකාශය කළේය.මන්තී‍්‍රවරයා සමග පැවැති සාකච්ඡාවේදී ඇසූ ප‍්‍රශ්න කීපයකට දුන් පිළිතුරු මෙසේය.ඔබේ පක්‍ෂ නායක රනිල් වික‍්‍රමසිංහ විපක්‍ෂ නායකවරයා මේ සතියේ මහින්ද රාජපක්ෂ ජනාධිපතිවරයා හමුවී සාකච්ඡා කළා. මේ කතාබහ ගැනම අදහස් පළ කරමින් ඔබ සමග කෙරෙන මේ කෙටි කතාබහ ආරම්භ කළොත්?මේ සාකච්ඡාවලදි 13 වැනි සංශෝධනය කි‍්‍රයාත්මක කිරීමට කළ ඉල්ලීමට අපේ සහාය පළ කරල තියනවා. මීට අවුරුදු දෙකකට කළිනුත් ජාතික ප‍්‍රශ්නය විසඳන්න ජනාධිපතිවරයා එජාප යට ආරාධනා කෙරුවා. බල ලෝභය, දේශපාලන වාසිය නොසිතා ප‍්‍රශ්නය විසඳන්න හිතාගෙන අපේ පක්ෂය අවබෝධතා ගිවිසුමකටත් අස්සන් කළා. ඒ රට ගැන හිතලා. නමුත් ආණ්ඩුව කෙරුවේ කුමක්ද. ආණ්ඩුව කළේ තමන්ගේ ආරක්‍ෂාව රටේ ආරක්‍ෂාවට වඩා වැඩිය වැදගත්ය කියල හිතල ඒ අවබෝධතා ගිවිසුමට පයින් ගහල අපේ පක්‍ෂයේ මන්තී‍්‍රවරු 17 ආණ්ඩුවට අරන් තනතුරු වාහන දීමනා දීල ඔවුන් පෝෂණය කළා මිසක් ජාතික ප‍්‍රශ්නයට විසඳුමක් දුන්නේ නැහැ. එහෙම තියෙද්දි ජාතික ප‍්‍රශ්නය විසඳන්න ජනාධිපතිවරයා නැවත සහය ඉල්ලුවහම අපේ නායකතුමා රට ගැන හිතල මේ සාකච්ඡාවට ගියා. මම කියනව අපේ පක්ෂය 1947 පක්‍ෂය පිහිටවු දා ඉඳලම රට ගැන මිසක් පටුවිදියට හිතල කටයුතු කරල නැහැ.සාකච්ඡාවේ ප‍්‍රතිඵල ගැන ඔබලා සුබවාදීව කල්පනා කරනවා...?අපේ පැත්තෙන් සුබවාදීව කටයුතු කළා. 13 වැනි සංශෝධනය පිළිබඳව එය කි‍්‍රයාත්මක කරන්න අපේ පූර්ණ සහාය ලැබෙනව. ඒක මේ රටේ මූලික නීතියේ කොටසක්. මම දන්න තරමට ඒ වගේම නීතියේ කොටසක් වන 17 වැනි සංශෝධනය කි‍්‍රයාත්මක කරන්නේ නෑ කියලා ආණ්ඩුව පැත්තෙන් කියල තියනවා. අපේ නායකතුමාගේ ඉල්ලීම 17 වැනි සංශෝධනය ජනතා පරමාධිපත්‍ය ආරක්‍ෂා කරන්න කි‍්‍රයාත්මක කළ යුතුය කියන එකයි.17 වැනි සංශෝධනය කියන්නේ මොකක්ද ඒක මේ රටේ අවුරුදු ගණනකට පස්සේ රටේ සියලු පක්‍ෂ බහුජන සංවිධාන, වෘත්තීයවේදීන් එකට එකතු වෙලා නීතියට එකතු කරපු ව්‍යවස්ථා සංශෝධනයක්. 13 වැනි සංශෝධනය කි‍්‍රයාත්මක කරන්න කතා කරනව වගේම 17 වැනි සංශෝධන කි‍්‍රයාත්මක කළ යුතු බවයි අද මුළු රටම කියන්නේ. අපේ පැත්තෙන් අපි රට ගැන හිතල තිබුණත් ආණ්ඩුව පැත්තෙන් එහෙම හිතල නැති බවයි කියන්න තියෙන්නේ.රවුෆ් හකීම් මුස්ලිම් කොංග‍්‍රස් නායකයා පසුගියදා වෙනම මුස්ලිම් රාජ්‍යයක් පිහිටුවීම ගැන කතා කර තිබුණා. මේ මුස්ලිම් රාජ්‍ය කතාව ගැන එක්සත් ජාතික පක්ෂය නියෝජනය කරන මුස්ලිම් ජාතික මන්තී‍්‍රවරයකු ලෙස ඔබ කියන්නේ කුමක්ද?මම හිතන්නේ මම එක්සත් ජාතික පක්ෂය නියෝජනය කරන මන්තී‍්‍රවරයකු ලෙස පක්‍ෂ ප‍්‍රතිපත්තිය අනුව මේ රටේ සෛවරීභාවය රැක ගන්න බැඳී සිටිනවා. මම හිතන්නේ මේක නොකිව්වොත් අඩුපාඩුවක්. මේ රටේ ප‍්‍රධානම පක්ෂය ලෙස සියලු ජාතීන් නියෝජනය කළ පක්ෂය ලෙස මේ රටට නිදහස ලබාදීමට කටයුතු කෙරුවේ එක්සත් ජාතික පක්‍ෂය.මේ රටේ සෛවරීභාවය රැකගන්න එක්සත් ජාතික පක්ෂය බැඳී සිටිනවා.එම පක්‍ෂයේ ප‍්‍රතිපත්ති අනුගමනය කරන සාමාජිකයකු හා මන්තී‍්‍රවරයකු ලෙස මම මේ රටේ ජීවත්වන සියලු ජාතීන්ට සම අයිතිවාසිකම් ලබාදීමේ ප‍්‍රතිපත්තිය සඳහා බැඳී සිටිනවා.ඔබ මේ රට කැබලි කිරීමට කරන යෝජනා ප‍්‍රතික්ෂේප කරනවා...?ඔව්. මම කැමැතියි සිහිපත් කරන්න නිදහස ලැබීමටත් කළින් පෘතුගීසි මේ රට ආක‍්‍රමණය කරන්න උත්සාහ කරන අවදියේ සීතාවකපුර රාජ්‍ය අල්ලගන්න හදනකොට මායාදුන්න රජතුමාට ශක්තියක් වුණ ප‍්‍රධාන සෙන්පතියන් දෙදෙනකු වුණේ කුහියාලේ මරික්කාර් හා පායිච්චිමරික්කාර් කියන දෙන්නා. ඔවුන්ට ඒ සටන්වලදි ජීවිත පූජා කරන්නත් සිදුවුණා. මේ සෙන්පතිවරු වගේම තවත් මුස්ලිම්වරු විශාල පිරිසක් සතුරාගෙන් සිංහල රාජ්‍ය ආරක්‍ෂා කරගන්න සටන් වැදුණා. ඒ වගේම ඉංගි‍්‍රසිකාරයෝ කන්ද උඩරට රාජ්‍ය ආක‍්‍රමණය කරන්න උත්සාහ ගත් අවස්ථාවේත් ගනේතැන්න, ගම්පොළ වගේ තැන්වල හිටපු මුස්ලිම් සෙන්පතියෝ සිංහල රජුරුවෝ එක්ක එකතුවෙලා සටන් කළා. ඒ වගේම මහනුවර හිටපු රජවරුන්ගේ හොඳම විශ්වාසවන්තයෝ වුණෙත් මුස්ලිම්වරුයි.මේ විශ්වාසය නිසාම සූපශාස්ත‍්‍රයත් හොඳින් දත් මුස්ලිම්වරු තමයි ඒ රජවරු තම මුළුතැන්ගෙයි අරක්කැමියන් ලෙස තෝර ගත්තෙත්. අද වුණත් මම නියෝජනය කරන කෑගල්ල දිස්ති‍්‍රක්කයේ අරනායක ආසනයේ උඩයාර් පවුලේ පරම්පරාව තමයි සිංහල රජවරුන්ගේ වෛද්‍ය මණ්ඩලයේ රාජකීය වෛද්‍යවරුන් ලෙස සේවය කළේ. ඒ විතරක් නෙවෙයි රජුගේ උපදේශක මණ්ඩලයෙත් මුස්ලිම්වරු සෑහෙන පිරිසකට නියෝජනය දුන්නා. මේ ජාතීන් අතර බැඳීම දිගටම මේ විදියට තිබුණා. බලන්න මගේ සීයාගේ නම පවා පටන්ගන්නේ මුහන්දිරම්ල ගේ ලෙබ්බේ කියලා.ඔබ කතා කරන්නේ ඈත අතීතය. මෑත අතීතය නිදහස දිනාගත් අවස්ථාවේත් මේ බැඳීම මුස්ලිම්වරුන්ගෙන් පළවුණා නේද?ඒක තමයි මා කියන්න ආවේ. ඩී.එස්. සේනානායක මහත්මයල ජාතික නිදහස සඳහා කටයුතු කරන අවස්ථාවේ බි‍්‍රතාන්‍යයන් කොන්දේසි දැම්මා නිදහස ලබාදීමට නම් රටේ ඉන්න සුළු ජාතිකයන්ගේ කැමැත්ත ඒ සඳහා ලබාගත යුතුය කියලා. ඒ අවස්ථාවේ මන්තී‍්‍රවරයකු ලෙස හිටපු මුස්ලිම් ජාතික නායකයකු වන ටී.බී. ජයා මැතිතුමා කිව්ව වචන කීපය මම මතක් කරන්න කැමැතියි. එදා එතුමා කිව්වා නිදහස ලබා ගැනීමේදී මුස්ලිම් ජාතිය කිසිම කොන්දේසියක් දාන්නේ නැතිය සිංහල නායකයන් අපව රැකගන්න බව සීයට සීයක් විශ්වාසයි කියලා. ඒ නිසා නිදහස දිනා ගැනීමට මුස්ලිම්වරු පැහැදිලිව කොන්දේසි විරහිතව තම සහාය ලබා දෙනවාය කියලා. මේ අවස්ථාවේ පිළිතුරු කතාව කරමින් එස්.ඩබ්ලිව්.ආර්.ඩී. බණ්ඩාරනායක මහත්මය තවත් ඓතිහාසික ප‍්‍රකාශයක් කළා ටී.බී. ජයා මහතා කළ ප‍්‍රකාශය අනුව සිංහල ජනතාව මුස්ලිම්වරුන්ට සදාකාලිකව ණයගැතිය කියලා.අදත් ඒ ජාතීන් අතර ඇති බැඳීමට හානියක් වෙලා නැතියයි මා කිව්වොත්...?අදත් වර්තමාන රජය එදා හිටපු නායකයන් අනුගමනය කරපු මාර්ගයේම ගමන් කරනවාද නැද්ද යන ප‍්‍රශ්නය තියනවා. ඈත අතීතයේ රජවරු ඩී.එස්. සේනානායක වගේ නායකයන් ඇති කරපු විශ්වාසය අදත් තියනවද නැද්ද කියන සැකය බොහෝ සුළු ජාතිකයන්ට ඇති වෙලා තියෙනවා. මේ සැක සංකා දුරු කර සියලු ජාතීන් එක්සේසත් කරල මේ රට ශක්තිමත් දේශයක් කරන්න පියවර ගන්න රජයට ලොකු වගකීමක් තිබෙනවා.ඔබ ආර්ථිකය පිළිබඳව විශේෂ හැදෑරීමක් කළ පුද්ගලයෙක්. අද ලෝකයම භාණ්ඩ මිල ඉහළ යාමේ උග‍්‍ර ප‍්‍රශ්නයකට මුහුණ දීලයි ඉන්නේ. ඉන්ධන ඉහළ යාමේ ප‍්‍රශ්නය ඔබ හොඳින් දන්නවා. මෙහෙම ලෝක තත්වයක් තිබියදී එජාපය භාණ්ඩ මිල ඉහළ යාමට එරෙහිව රජයට විරුද්ධව කරන චෝදනාව සාධාරණ යැයි ඔබ හිතනවාද?මම පළමුවෙන්ම කියන්න කැමැතියි මේ රටේ බඩු මිල ඉහළ යාමට තෙල්මිල වැඩිවීමත් ලෝක මිල වැඩිවීමත් රජය හේතූන් විදියට දැක්වීම පිළිගන්න පුළුවන් තර්කයක් නෙමෙයි. අද රුපියල් 127 වැඩියෙන් තියෙන පැට්ට‍්‍රල් ලීටරයේ රුපියල් 51 ක එකතුවක් කෙළින්ම තියෙන්නේ ආණ්ඩුවේ බදු විදියට රුපියල් 4 ක් හා ඛනිජ තෙල් සංස්ථාව ලබන ලාභය රුපියල් 11 ක්. නීත්‍යනුකූලව ඛනිජ තෙල් සංස්ථාවට ගන්න පුළුවන් 1.86 ක් පමණයි. ඛනිජ තෙල් සංස්ථාව මේ වැඩියෙන් අය කරන මුදල එහි දුර්වල කළමනාකරණය හා දූෂණය නිසා සංස්ථාවට දරන්න වෙලා තියන රුපියල් කෝටි ගණනක පාඩුව පියවාගන්න කරන උත්සාහයක්. දැන් ඔය ඉන්ධන මිල ඩොලර් 100 ට ගත්ත කිව්වට සංස්ථාව පසුගිය කාලය තුළ ගත් ඉන්ධනවල මිලේ සාමාන්‍ය ඩොලර් 80 ක් පමණයි.දැන් බලන්න මිල දර්ශකයේ මිල ගණන්. ලංකාවේ වැවෙන කොහිල කිලෝවේ මිල 57 ඉඳන් 70 ට සීයට 32 කින් වැඩිවෙලා තියෙන්නේ ලෝක වෙළෙඳ පොළ හන්දද. කතුරු මුරුංගා කොළ කිලෝවේ මිල 37 ඉඳන් 46 ට සීයට 23 කින් වැඩි වෙලා තියෙන්නේ ලෝක වෙළෙඳ පොළ හින්දද. සංඛ්‍යාලේඛන දෙපාර්තමේන්තුවේ මාසික බුලටින් වාර්තාවෙන් හෙළිවන මේ මිල ගණන් වැඩිවෙලා තියෙන්නේ ලෝක තෙල් මිල නිසා ද?ලෝක ආහාර මිල ගණන් සීයට 80 කින් වැඩිවී ඇති බවට අන්තර් ජාතික මාධ්‍ය වාර්තාවලින් හෙළි වෙනවා..?අපේම රටේ වැවෙන දේත් ලෝක වෙළෙඳ පොළට සම්බන්ධයක් නැති භාණ්ඩ මිල ගණනුත් එතකොට වැඩි වෙන්නෙ කොහොමද. මේකට හේතුව තනිකරම විශාල සල්ලි ප‍්‍රමාණයක් අලුතෙන් අච්චු ගසා එළියට දැමීමයි. මේක තමයි මේ රටේ පවත්නා මිල ගණන් ඉහළ යාම නැතිනම් උද්ධමනකාරී තත්ත්වයට හේතුව. ආණ්ඩුවට නාස්තිකාර වියදම් නවතා ගන්න බැරි වෙලා. දූෂණය ඉහ වහ ගිහිල්ලා. ඇමැතිවරු 107 ක් නඩත්තු කරන ආණ්ඩුව ඒ අයගේ ගෝල බාලයන් මේ ඇමැතිවරුන්ගේ පඩි නඩි, නිවාස කුලී, ඉන්ධන ගාස්තු හා දීමනා වශයෙන් කොතරම් වියදමක් දරනවාද. ආණ්ඩුවේ හැටහුටාමාරක් රජයේ උපදේශකයන් වෙනුවෙන් කොතරම් වියදමක් දරනවාද. නාස්තිකාර වියදම් විවිධ පත්කිරීම්, ඔවුන්ට ගෙවන දීමනා අධික පරිපාලන වියදම් නිසා භාණ්ඩාගාරයට දරන්න බැරි තරම් වියදමක් දරන්න වෙලා. හාල් මිල වැඩිවීමෙනුත් පෙන්වන්නේ ආණ්ඩුවේ දුර්වල පාලනය තමයි.දැන් හාල් මිල අඩුවෙමින්නේ තිබෙන්නේ?සාමාන්‍යයෙන් ලංකාවේ ඔක්තෝබර් මාසය වෙනකොට හාල් හිඟයක් ඇති වෙන බව කවුරුත් දන්නවා. ඒ තත්ත්වය ඇති වුණේ නැත්තේ අපේ රජය සටන් විරාම ගිවිසුම අත්සන් කරල සාමයත් එක්ක වී අස්වැන්න වැඩිවුණ 2002/2003 වසරවල පමණයි. අත්‍යවශ්‍ය ආහාර ද්‍රව්‍ය කමිටුවේ සමීක්ෂණය අනුව ආණ්ඩුව ඇමැතිවරයා දැනගෙන හිටියා මෙ. ටොන් ලක්ෂ 1 1/2 - 2 ක හිඟයක් තියනවා කියලා. ඇමැතිවරයා වෙළෙඳුන්ට කිව්වේ නොවැම්බර් මාසෙ සති 3 ක් තුළ මේ සහල් තොගය බදු රහිතව ගෙන්වීමට ඉඩ දෙන බවයි. නමුත් මේ කාලය සීමා කිරීම නිසා එම කාලය තුළ වෙළෙඳුන්ට ගෙන්වන්න පුළුවන් වුණේ උපරිම මෙ. ටොන් 25000 ක් පමණයි. ආණ්ඩුවේ ඕන කමටම මේ හාල් හිඟය ඇති කළා ද කියන සැකය ඇති වෙන්නේ රුපියල් 40 මට්ටමේ තිබිය යුතු හාල් කිලෝව රුපියල් 100 දක්වා මිල ඉහළ යාමට ඉඩ දී බලා ගෙන සිටීම නිසයි.අර හිඟ හාල් තොගය ගේන්න ඉඩ දුන්න නම් රුපියල් 43 න් එහා හාල් මිල ඉහළ යාම නවතා ගන්න පුළුවන් කම තිබුණා. මේ හිඟය ඇති කරල වී මෝල් මාපියාවට රට පුරා පාරිභෝගිකයන් ගසා කන්න ආණ්ඩුව ඉඩ දුන්නා. අද ආණ්ඩුවත් හාල් 40 ට ගෙන්නලා 70 ට විකුණනවා. තවමත් හාල් මිලේ ප‍්‍රමාණවත් අඩුවීමක් වෙලා නැහැ, ඒ පිළිබඳව රජය ගෙන ගිය දුර්වල අකාර්යක්ෂම කළමනාකරණ පිළිවෙත නිසා. ඇමැතිවරු 107 ක් ඉන්න ආණ්ඩුවේ තත්ත්වය ඕකයි.උද්ධමනය තනි ඉලක්කමට ගෙන ඒමට දැන් මහ බැංකුව උත්සාහ කරමින් සිටිනවා...?එහෙම උත්සාහයක් අපට නම් පේන්නෙ නැහැ. අද උද්ධමන වේගය සීයට 26 යි. එදා ලෙනින් කිව්වා ධනවාදී අර්ථක‍්‍රමයක් තුළ ඒ ධනවාදී ක‍්‍රමය විනාශ කරන්න තියන හොඳම ආයුධය ඒ රටේ වැඩියෙන් සල්ලි අච්චු ගැසීමය කියලා.ආර්ථික විද්‍යාඥයකු වුණ කේන්ස් ලෙනින් කියපු දේ තවත් තහවුරු කළා.ආර්ථිකය විනාශ කරන්න මේ ආණ්ඩුව කරන්නේ එංගලන්ත ආර්ථිකය විනාශ කරන්න හිට්ලර් දෙවැනි ලෝක යුද්ධ කාලේ හොර පවුම් නෝට්ටු අච්චු ගහල සූක්ෂම ලෙස එංගලන්තයට ඇතුළු කළා වගේ වැඩක්.සංවර්ධන වැඩ කටයුතු බහුලව කර ගෙන යන විට ඒ ආශ‍්‍රයෙන් ජනයා අත මුදල් සංසරණය වැඩි වන විටත් තාවකාලිකව රටක මිල මට්ටම් ඉහළ යාමේ ප‍්‍රශ්නයකට මුහුණ දෙන්න වෙනවා නේද?කොහෙද ඔය කියන සංවර්ධනයක් මේ රටේ තියෙන්නේ. හැබැයි භූමිය මත නැති සංවර්ධනයක් කළාය කියල පම්පෝරි ගහන්න නම් ආණ්ඩුව ජනාධිපතිවරයා උත්සාහ කරන බව පේනවා. මේ උද්ධමනය බිලියනයක ජනතාවකගේ බඩට ගහමින් ඉන්න කොට අතලොස්සක් ධනවතුන්ගේ ඉඩකඩම් වගේ වත්කම් මිල ඉහළ යමින් තිබෙනවා. මේ උද්ධමනය නිසා අනම්‍ය ආදායම් මාසික ආදායම් ලබන ශ‍්‍රමිකයා තව තවත් දුකට පත් වෙනවා. පසුගිය අයවැයේ දී රජයේ සේවකයාට වැඩි කළේ රුපියල් 375 ක් පමණයි. සාමාන්‍ය රජයේ සේවකයකුගේ අවම වැටුප රුපියල් 12000 ක්. ඒ අනුව සීයට 26 උද්ධමන වේගය අනුව රජයේ සේවකයාට ඇත්තටම ලබා දිය යුතු වැටුප් වැඩිවීම රුපියල් 3120ක්. ඒ අනුව නොලැබුණ වැටුප් වැඩිවීමේ පරිමාණයෙන් රජයේ සේවකයන්ගේ ජීවන මට්ටම පහළ වැටුණා. මේ මිල උද්ධමනය නිසා රජය මහ ජනතාව අතේ තියන මුදල්වල අගය සැලකිය යුතු ප‍්‍රමාණයකින් වාෂ්ප කර දමා තිබෙනවා.දැන් මේ ව්‍යවස්ථාව රජය කඩකරනවනේ. කවුරුත් එකතු වෙලා සම්මත කරපු 17 සංශෝධනය කි‍්‍රයාත්මක කරවන්න කිසිවක් නොකර රජය බලා සිටිනවා. මේක දේශපාලනය නිසා පිරිහීමට පත් අංශ නිර්දේශපාලනීය කරන්න ඇති කරපු නීති පැනවීමක්. එක අතකින් මේ ව්‍යවස්ථා සංශෝධනය කි‍්‍රයාත්මක නොකිරීම ජනතා පරමාධිපත්‍යයට පයින් ගැසීමක්. ව්‍යවස්ථා මණ්ඩලය පත් කළාම තනි තීරණයට ඉඩ ලැබෙන්නේ නෑ.ඔබ මේ රටේ මුස්ලිම් රාජ්‍යයක් පිහිටුවීමට විරුද්ධද කියල මම ඇහුවොත් ඔබ කුමක්ද කියන්නේ?අනිවාර්යයෙන්ම විරුද්ධයි. මොකද එහෙම අවශ්‍යතාවයක් නෑ. අපි මේ රටේ පුරවැසියන් අතර සමාන සහෝදර පුරවැසියන් හැටියට අනාදිමත් කාලයක සිට ජීවත් වෙනවා. මුස්ලිම් රාජ්‍යයක් අදාළ නෑ.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=ab0803024</link>
    <topic>මාධ්‍ය පැටවුන් සමග කෘතහස්ත තනිවෙලා</topic>
    <author/>
    <content>හකීම් බටහිර කුමන්ත‍්‍රණයකට අහුවෙලාඅපි එකට සිටිය යුතුයි වෙනම මුස්ලිම් රාජ්‍යයක් අවශ්‍ය නැහැමාධ්‍ය පැටවුන් සමග කෘතහස්ත තනිවෙලාප‍්‍රශ්න පහකෘතහස්තට අපලය. හැම වසරක ම මෙම අපලය පල දෙයි. පක්ෂයේ සිටි හොඳ ම 17 දෙනා පක්ෂය හැර ගියේ අපලය ලොකුවට ම බලපෑ නිසා ය.2008 ආරම්භයත් සමග පක්ෂය තුළ කැරැල්ල ගිනි ගෙන ඇවිළෙයි. දැන් එජාපයේ කැරලිකාරයෝ 15 දෙනෙක් පමණ නායකත්වයට එරෙහිව කැරලි ගසති. කැරැල්ලේ දී පාවා දෙන්නෝ සිටිති. ඒ නිසා එම පාවාදෙන්නන් කැරැල්ලෙන් ඉවත් කර තැබීමට කැරලිකරුවන් පියවර ගෙන ඇති බව මාණික්‍යට වාර්තා වෙයි. රවි කරුණානායක, වජිර අබේවර්ධන, සජිත් පෙ‍්‍ර්මදාස එම තිදෙනා වෙති. පාවා දෙන්නෝ ඔවුන් ම ය.දැන් සැලසුම වන්නේ කැරලිකාරයන් කරු පිල සමග එක්වීම ය. එසේ එකතු වී පක්ෂයේ බලය අල්ලා ගෙන මහින්ද රාජපක්ෂ සමග රට හදන්නට එක් වී පාවා දෙන තිදෙනා ඉවත් කිරීම ය.මේ අතර මඩ ලසන්ත නොහොත් කප්පම් ලසා සෙල් මලික් කලවැදි චින්තක, පඩිඋපුල් මඩ ජයතුංග සහ සමන් අතාවුද යන අය ගේ මෙහෙයවීම යටතේ කෘතහස්ත කරන්නේ පක්ෂය තුළ එකිනෙකා හැප්පවීමේ කි‍්‍රයාවලියකි. එම කි‍්‍රයාදාමය යටතේ තිස්ස අත්තනායක සහ රුක්මන් සේනානායක හැප්පී ඇත. සෙල් මලික් නිතර ම හදන්නේ තිස්ස අත්තනායක විනාශ කර දැමීමට ය.රුක්මන්ට ගේමක් දීමට රවි කරුණානායක යොදා ගෙන අකිල සහ සාගල බලවත්වෙද්දී ගයන්ත කුණු බක්කියට වැටී ඇත. කන්ද උඩරට කිරිඇල්ල ජනතාවට විහිළු සපයන්නකු බවට පත් වී සිටී. මේ අතර සුපුරුදු පරිදි කලවැදි චින්තක ජනාධිපති මහින්ද රාජපක්ෂ, ගෝඨාභය රාජපක්ෂ, බැසිල් රාජපක්ෂ ඇතුළු පවුලේ අයට මඩ ගැසීමට තොරතුරු පරිගණක ගත කරමින් සිටී.කලවැද්දා තවත් ජොබ් එකකට අත ගසා සිටී. එනම් මේ දිනවල බි‍්‍රතාන්‍යයේ සිටින රාජපක්ෂ පුතා ගේ විස්තර ලබා දෙන ලෙස බි‍්‍රතාන්‍ය තානාපති කාර්යාලයේ සිටින ඉහළ ම නිලධාරීන් දෙදෙනකු යොදා ගැනීමට කටයුතු කරයි. එක්සත් ජාතික පක්ෂයේ ලොක්කකු ගේ මාර්ගයෙන් මෙම විස්තර ලබා ගැනීමට කලවැදි චින්තක සූදානම් වෙයි. බි‍්‍රතාන්‍ය තානාපති කාර්යාලයේ සිටින දෙදෙනා ගේ සේවා කාලය අවසන් වෙමින් තිබෙන නිසා කලවැද්දා ගේ අරමුණ අඩාල වී තිබේ.මේ අතර කෘතහස්ත හමු වූ චින්තක මෙසේ යෝජනාවක් කර තිබේ.”සර් ආණ්ඩුව වට්ටන්න නම් ගෝඨාභයට පී. බී. ජයසුන්දර, ලලිත් වීරතුංගට සහ ති‍්‍රවිධ හමුදාවේ ලොක්කන්ට ලොකු මඩක් ගහන්න ඕන. මාධ්‍ය මගින් ලොකු මතයක් ගොඩනංවන්න ඕන. අපි මේ ව්‍යාපාරය දිගට ම ගෙන යමු සර්” එමෙන් ම එම මඩ ව්‍යාපාරය පඩි උපුල්, මඩ ලසන්ත, මඩ ජයතුංග සහ සෙල් මලික්ට භාර දීමට ද චින්තක යෝජනා කෙළේ ය. පත‍්‍රවල විවිධ විග‍්‍රහ සහ සජීවි වැඩ සටහන් මගින් මෙම කාර්යය කිරීමට යෝජනා විය.රනිල් වික‍්‍රමසිංහ පසුගිය අඟහරුවාදා මහින්ද රාජපක්ෂ මහතා හමු විය. එයට පඩි උපුල් ගේ මල පැන තිබේ. පස්සෙන් ගිහින් ඉල්ලං කනවා යැයි පඩි උපුල් පසුගිය බ‍්‍රහස්පතින්දා විග‍්‍රහයෙන් කියා තිබේ.මහින්ද පස්සෙන් ගොස් ඉල්ලන් කනවා යැයි කියූ පඩි උපුල් දැන් රනිල් පස්සෙත් ගොස් ඉල්ලං කනවා යැයි ලංකාදීප කර්තෘ මහතා කී බව ද වාර්තා වෙයි.එක්සත් ජාතික පක්ෂයේ අර්බුදය දැන් උග‍්‍ර අතට හැරී තිබේ. කෘතහස්ත දකුණේ හෝටල්වලට මන්තී‍්‍රන් ගෙන්වා සම්මන්ත‍්‍රණ පැවැත්වීමට පියවර ගෙන තිබේ.එක් සම්මන්ත‍්‍රණයක් අහුන්ගල්ල හෝටලයක පැවැත්වීය. අකිල සමඟ දැන් කෘතහස්ත කලින්ටත් වඩා සමීපය. දෙදෙනා එකතු වී සූදානම් වන්නේ ආණ්ඩුව යළි වැට්ටවීමටය. සජිත් බබා ඇතුළු පිරිසක් එම සම්මන්ත‍්‍රණයට සහභාගි වූයේ නැත. අපට ලැබෙන ආරංචි මාර්ග අනුව මන්තී‍්‍රවරුන් 15ක් පමණ වර්ජනයට එක්වී ඇත. වර්ජනයට හේතුව අහුන්ගල්ල සම්මන්ත‍්‍රණය සාගල රත්නායක විසින් සංවිධානය කිරීමය.පඩි උපුල්ට දැන් විග‍්‍රහ නැත. අතීතය වමාරා කන්නට සිදුවී තිබේ. කටකතා ඒකකය වසා දමා ඇත. මඩ ජයතුංගගේ මඩ වීදියට අනුග‍්‍රාහකයන් සොයමින් සිටී.මේ අතර යුද්ධය ගැන බොරු තොරතුරු සහිත ලිපි ලිවීමට කෘතහස්ත උපදෙස් දී ඇත්තේ යුද ගිනි අවුළන දුමින්දටය. ආණ්ඩුව අද වැටෙයි - හෙට වැටෙයි කියමින් සිහින මවන රවි කරුණානායක සිහින මනමාලයා ආණ්ඩුවට එරෙහි බොරු ලියන්නට වෙනම මාධ්‍ය නඩයක් සූදානම් කරමින් සිටී.මේ අතර පක්ෂය තුළ මතභේද උග‍්‍රවී තිබේ. සෙල් මලික් තිස්ස අත්තනායකගෙන් ළඟදීම ගුටි කනු ඇත. සෙල් මලික් ඇතුළු මාධ්‍ය නඩයට ගේමක් දීමට පක්ෂයේ ජ්‍යෙෂ්ඨයෝ සූදානමින් සිටිති.පඩි උපුල් කෘතහස්තට දරදිය ඇද්දාට පලක්වී නැත. ඔහුගේ වැටුප ද අඩුකර තිබේ. ඔහු සියරට පත්තරේට යවන බවද සැලයි. මේ අතර ආනන්දයේ අධ්‍යාපනය ලැබූ කලවැදි චින්තක හමුවීමට ඔහුගේ මව සහ පියා පැමිණියහ.”ජනාධිපතිට විරුද්ධව කරන වැඩ නතර කරන්න බැරි නම් උඹ පවුල පිටින්ම රට පලයන්” ඔවුහු උපදෙස් දුන්හ.මළ ගෙවල්වල මියගිය අයගේ ළඟම ඥාතීහු හඬති – වැළපෙති – දුක්වෙති. කිසිවකුගේවත් මුහුණේ සිනහවක් නැත. සිනාසෙන්නට බැරි කෙනකු මියගිය නිසාය. මළ ගෙයක නිදි මරණ, කැරම් ගසන අයවත්, කාඩ් ගසන අයවත්, බූරු ගසන අයවත් සිනාසෙන්නේ නැත. හඬන්නේද නැත. බූරුකාරයන්ට අවශ්‍ය අල්ලන ඔට්ටුව දිනා ගැනීමටය. බූරුවා ගසන එකාට මිනියත්, මරණයත් මළ ගෙයත් සිහියටවත් එන්නේ නැත. බූරු පිටියේ තෝන් ගන්නා මරණකරුගේ ගෘහාධිපතියාටත් හෝ ගෘහාධිපතිනියටත් තෝන් මුදල දමන බෝතලය මුදල් කොළවලින් පිරෙන විට මිනියද අමතක වෙයි.කෙසේ හෝ ශ‍්‍රීපති සූරියාරච්චි මහතාගේ මළගෙදර මළ මුහුණු ප‍්‍රදර්ශනය කරමින් දුකසේ සිටීමට රනිල් වික‍්‍රමසිංහ මහතා ඉඩ දුන්නේ නැත.ඔහු එසේ කළේ මරණ මඟුල්, පිරිත්, බණ ගැන අවබෝධයක් නැති නිසා විය හැකිය. ඒ නිසා ශ‍්‍රීපතිගේ මළ ගෙදර ගිය අන් අයටත් දුකසේ ඉන්නට ඉඩ දුන්නේ නැත. විහිළු තහළු කරමින් ජොලියේ සිටියහ. මංගල සිටියේ දෑත් නිකටේ තබා උඩ බලාගෙනය. ඔහුගේ ඉරියව්ව කවියකු දුටුවේ මෙසේය.”ඇත්තක් වුණා නම් මෙතුවක් දුටු සීනේතනි අස්සයා වන්නෙමි මම රජ දානේසිහිනය මැකිණි හරියන ලකුණක් නෑනේබැහැ දැන් මකන්නට ගෑවුණු දැලි මූණේ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=ab0803023</link>
    <topic>අපි පළාත් සභාවල ඉන්නෙ බලය අඩු කරන්න මිසක් වැඩි කරන්න නෙවෙයි</topic>
    <author/>
    <content>හකීම් බටහිර කුමන්ත‍්‍රණයකට අහුවෙලාඅපි එකට සිටිය යුතුයි වෙනම මුස්ලිම් රාජ්‍යයක් අවශ්‍ය නැහැමාධ්‍ය පැටවුන් සමග කෘතහස්ත තනිවෙලාප‍්‍රශ්න පහප‍්‍රශ්න පහඑ. ජා. ප. පාර්ලිමේන්තු මන්තී‍්‍ර වජිර අබේවර්ධනඔබේ නායකයාත් ජනාධිපතිවරයාත් අතර දේශපාලන එකඟතාවයක් ඇති වුණා. මොකද මේ ගැන හිතන්නෙ?දැන්ම ඒ ගැන මුකුත් කියන්න බැහැ. නායකයත් ජනාධිපතිවරයත් ජාතික ප‍්‍රශ්නය ගැන නෙ කථා කෙළේ. පැහැදිලි දෙයක් දැන් ම කියන්න බැහැ.ඔබතුමා හරියට උත්තරයක් නොදෙන්නෙ මේ සාකච්ඡාවට කලින්, නායකයා ඒ ගැන පක්ෂය දැනුවත් කෙළේ නැති නිසා ද?ඕවා ලේක්හවුස් පත්තර අහන ප‍්‍රශ්න නෙ.විපක්ෂ නායකයාට රටේ ජාතික ප‍්‍රශ්නය ගැන ජනාධිපතිවරයා සමඟ සාකච්ඡා කරන්න කාගෙන්වත් අවසරයක් ඕනෙ නැහැ.ජාතික ප‍්‍රශ්නය ගැන ඕන වෙලාවක කථා කර ගන්න පක්ෂය ඒකමතිකව නායකයාට බලය හා අවසරය දී තියෙනවා.අනෙක එක්සත් ජාතික පක්ෂය ජාතික ප‍්‍රශ්නයට පැහැදිලි ස්ථාවර පිළිතුරක් ලබා දී තියෙන්නෙ. පක්ෂය කලින් ම මේ ස්ථාවරය අරගෙන තිබෙන නිසා නැවත නායකයාට අපි එක්ක කථා කරමින් ඉන්න වුවමනාවක් නැහැ නෙ.ඔබ ඔහොම කිව්වට ඔය කියන ස්ථාවර විසඳුම් වෙනස් වුණා. එ.ජා.ප.ය ෆෙඩරල්වාදයෙන් ළඟ දී ඉවත් වුණා නේ?ඕවා මාධ්‍යයෙන් හදන විසඳුම් නෙ. නියම විසඳුමකට එන්න නම් මුලින් ම කරන්න ඕනෙ හැම දෙනා ම එකට එකතුවෙලා හැමෝගෙම අදහස් ලබා ගන්න එකයි. ඊට පස්සෙ ඒ අදහස්වලින් සම්මුතියකට එළඹිලා අනුමැතිය ගන්න ජනතාව වෙත ඉදිරිපත් කරන්න ඕනෙ.එක්සත් ජාතික පක්ෂය කරගෙන ගියේ ඒක තමයි. ඒ කරගෙන යන දේවලට සමහරු අකුල් හෙළනවා. ඔය සමහර විසඳුම් හැදුවෙත් පත්තර. අර්බුද ඇති කරන්නෙත් පත්තර. පත්තරවල ගියේ අපි කියපු විසඳුම් නොවේ.එහෙම දෙයක් සිදු වුණා නම් පක්ෂය පිළිබඳ ජනතාවට යන්නෙ විශාල වැරැදි අදහසක්. ඇයි පත්තරවලට විරුද්ධව මේ තරම් කාලයක් නීති මාර්ගයෙන්වත් කටයුතු නොකළේ?ඔය පත්තර එක්ක නඩු කියලා බොරුවට කාලෙ නාස්ති කරන්න බැහැ. පත්තර විකෘති කරල කිව්වට ජනතාව අපි ගැන දන්නවා. බොරුව කවදා හරි පරාජය වෙනවනෙ?එතකොට යූ. එන්. පී. යත් දිගින් දිගට ම පරාජය වුණේ බොරුව නිසා ද?ඒ නිසා නොවෙයි. නොගැලපෙන කණ්ඩායම් එකට එකතු වූ නිසයි. කරත්තෙට බඳීන්න ඕනෙ ගොන්නු ම දෙන්නෙක් මිසක් ගොනෙකුයි බල්ලෙකුයි නොවේ නෙ. අර ඉස්සර වගේ ආරක්‍ෂාවට බල්ලා කරත්තෙ පිටි පස්සෙ ඈඳ්‍රගෙන ගියාට කමක් නැහැ. ඒත් ඉස්සරහ බඳින්න හොඳ නැහැ.මේ ආණ්ඩුව නොගැලපෙන අය එකතු කරගෙන වේදිකාවල නැගලා බොරු කියලා යූ. එන්. පී. ය පැරැද්දුවා.අපේ අය ගිහින් එකතු වුණේ වයස නිසානෙ. තරුණයො ඒ තරම් ගියේ නැහැ නෙ.මින් ඉදිරියට ආණ්ඩුව ජාතික ප‍්‍රශ්නය විසඳීම වෙනුවෙන් ගන්නා කි‍්‍රයාමාර්ගවලට විපක්ෂ නායකයා කොන්දේසි විරහිතව සහය දිය යුතු බව එ.ජා.ප. ප‍්‍රජාතන්ත‍්‍රවාදී පිල පවසනවා. මොකද මේ ගැන හිතන්නෙ?ඕවා ඇමැතිකම් රැක ගන්න කියන කථානෙ.ඕවට අනුකම්පා කරනවා මිසක් කලබල වෙන්න ඕනෙ නැහැ.එ.ජා.ප.යයි ජනාධිපතිවරයායි අතර ඇතිවූ දේශපාලන එකඟතාවය ගැන ජ.වි.පෙ. අදහස මොකක්ද?එ.ජා.ප.යේ මේ එකඟතාවය ගැන පුදුම වෙන්න දෙයක් නැහැ. මොකද විශේෂයෙන් රනිල් වික‍්‍රමසිංහ කියන්නෙ ෆෙඩරල්වාදය පිළිගත් කෙනෙක්. පළාත් සභා බලයත් ඉක්මවා යන තැනක එයා ඉන්නවා. ප‍්‍රශ්නය තියෙන්නෙ ජනාධිපතිතුමත් එතැනට ආපු එකයි.මිනිස්සු මහින්ද චින්තනයට ජනවරමක් දුන්නෙ රට බෙදන්න නොවෙයි. උතුරු නැඟෙනහිර හමුදාව ලබාගත් යුදමය ජයග‍්‍රහණ මේ සාකච්ඡාවෙන් පාවා දීමක් වෙනවා.එහෙත් මේ කි‍්‍රයාත්මක කරන්න හදන්නෙ ආණ්ඩුක‍්‍රම ව්‍යවස්ථාවෙ තිබෙන්නක්. ජනතාව ඊට විරුද්ධවෙලා නැහැ?කරන්න හදන්නෙ ව්‍යවස්ථාවෙ තියෙන දේ තමයි. ඒත් අමතක කරන්න එපා මේ 13 වෙනි සංශෝධනය ගෙනාවෙ ප‍්‍රජාතන්ත‍්‍ර විරෝධි ලෙස කියලා. ඇඳිරි නීතිය දාලා රට පුරාම පුද්ගලයන් එකසිය හතළිස් හත් දෙනෙක් මරා දාලා තමයි ජේ.ආර්.මේ සංශෝධනය ගෙනාවේ.ජේ.ආර්.ට තුනෙන් දෙකේ බලයක් ලැබුණෙ ජනමතවිචාරණයක් තියල මැතිවරණය කල් දැමූ නිසයි. පරිපාලනය සම්පූර්ණයෙන්ම අවුල් වූ මේ පළාත් සභා ක‍්‍රමය කි‍්‍රයාත්මක කිරීම මහා විනාශයක ආරම්භයක්.එවැනි පළාත් සභාවකට, ජ.වි.පෙ. නියෝජිතයෝ පත්වෙලා ඉන්නෙ ඇයි?අනිවාර්යයෙන් ම අපි එතැන ඉන්නවා. අපි එතැන ඉන්නෙ පළාත් සභාවල බලය අඩු කරන්න මිසක් වැඩි කරන්න නොවේ. පසුගිය දිනවල ගේන්න හැදූ ඉඩම් හා වාරිමාර්ග ප‍්‍රඥප්ති දෙකටම අපි විරුද්ධ වුණා. ඒ නිසා ඒ බලතල පළාත් සභාවලට ගන්න බැරි වුණා.පසුගිය දිනවල දකුණ පළාත් සභාවේ යූ.එන්.පී. හා ශ‍්‍රී ලංකා මැති ඇමැතිවරු සියල්ලෝම වගේ විදේශගත වුණා. ඔවුන් එහෙම කරන්නෙ පළාතේ පාලම්, බෝක්කු, ඉදිකරන්න තිබූ සල්ලි වලින්.අපි නොහිටියා නම් ජනතාවට කවුද ඒවා හෙළි කරන්නෙ.මෑතක සිට ඉන්දියාවට පහර දෙන්න පටන් අරගන තියෙන්නෙත් ඔය පළාත් සභා නිසාද?ඉන්දියාව අසල්වැසියා බව ඇත්ත. ඒත් ඉන්දියාව ස්වාධීන, ස්වෛරී රාජ්‍යයක් ලෙස අපට සැලකුවෙ නැහැ. බෙදුම්වාදී ත‍්‍රස්තවාදයක් ඇති කෙළේ ඔවුන්. ආයුධ, රැකවරණය, පුහුණුව යනාදී සියල්ල දීලා එල්.ටී.ටී.ඊ.යක් හැදුවෙ ඉන්දියාව.ලංකාව ඔවුන්ගේ ආර්ථික මර්මස්ථානයක් වෙලා. ඖෂධ, වාහන, රෙදිපිළි වගේ බොහෝ දේවල් ඔවුන් අලෙවි කරන්නෙ අපිට.අපිට ඔවුන්ගෙ සහයෝගය ඕන වෙන්නෙ ත‍්‍රස්වාදින්ගෙ කටයුතුවලට බාධා එල්ල කරන්න. එල්.ටී.ටී.ඊ.ය මුළුමනින්ම පරාජය කිරීමත් එක්ක අපිට ඉන්දියාවෙ උදව් ඕන වෙන්නෙ නැහැ. එතකොට අපිට කරන වෙළෙඳ්‍රම නැතිවෙයි කියලා ඔවුන්ට බයයි.ඒ නිසා ඔවුන් ත‍්‍රස්තවාදීන් රකින්න වර්තමානයෙත් දහතුන්වෙනි ව්‍යවස්ථාව හරහා උත්සාහ ගන්නවා. ඒකයි අපි ඉන්දියාවට විරුද්ධ වෙන්නෙ.රනිල් මහින්ද එකඟතාවයෙන් ජ.වි.පෙ. බලය හෑල්ලු වුණාද?අනේ නැහැ.සුමේධා නවරත්න</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=af0803021</link>
    <topic>ලංකාවටම එකයි</topic>
    <author>නිහාල් පී.අබේසිංහ, ජයසිරි මුණසිංහ, ඡායාරූප - සුදත් මලවීර</author>
    <content>රම්බොඩ නව උමං මඟ ඔස්සේ පුංචි එංගලන්තයට අලුත් පාරක්ජීවිතය සුන්දරයිඇමැති පණ දෙන, දොස්තරලා වළ දමන සේනක බිබිලේ ගේ බේත් තුණ්ඩුවමින්පසු ළමයි ගන්න ලියුම් දෙන්නේ මමයිඅරක්කු බෝතලයයි කට ගැස්මයි මිනීමැරුම හෙළි කරයිලංකාවටම එකයිනිහාල් පී.අබේසිංහ, ජයසිරි මුණසිංහ, ඡායාරූප - සුදත් මලවීරඅපෙන් තාක්ෂණයශී‍්‍ර ලංකාවේ ප‍්‍රථම උමං මහා මාර්ගය සහිත ගම්පොළ නුවරඑළිය සංවර්ධනය කළ ආරක්ෂිත මහා මාර්ගය පසුගියදා මහින්ද රාජපක්ෂ ජනාධිපතිතුමා නිල වශයෙන් විවෘත කළේය. නුවරඑළිය බණ්ඩාරවෙල නගරවල නව ව්‍යාපාරික හා සංචාරක පුනර්ජීවනයකට මඟ පාදන මේ නව මාර්ගය ඔස්සේ දැන් විශාල ‘කන්ටේනර්’ හා විශාල බස් රථ පවා කිසිම කරදරයක් නැතිව නුවරඑළිය - ගම්පොළ - කොළඹ අතර ගමන් කළ හැකිය.රටක් ශීඝ‍්‍ර සංවර්ධනයක් කරා යොමු වීමට හොඳ මහාමාර්ග පද්ධතියක් අත්‍යවශ්‍ය වේ. වත්මන් රජය ඒ බව ඉතා හොඳින් අවබෝධ කරගෙන ඇත. ඒ අනුව මහින්ද චින්තනය යටතේ රට පුරා මග නැගුම වැනි ව්‍යාපෘතිත් විදේශීය ආධාර ව්‍යාපෘතිත් මත විශාල මාර්ග සංවර්ධන කි‍්‍රයාවලියක් ක‍්‍රියාත්මක වෙයි.පසුගියදා ජනාධිපති මහින්ද රාජපක්ෂ මැතිතුමා විවෘත කළ ගම්පොළ නුවරඑළිය ප‍්‍රධාන මාර්ගයත් රම්බොඩ පිහිටි මෙරට ප‍්‍රථම උමං මහා මාර්ගයත් මෙරට මහා මාර්ග ක්ෂේත‍්‍රයේ තවත් විස්කම් වැඩකි.කඳු හෙල් මැදින් මේ මාර්ගය ඉදිකර ඇති අතර අඩි 25 ක් පළල රම්බොඩ උමං මාර්ගය ඉදිකර ඇත්තේ ගම්පොළ නුවරඑළිය මාර්ගයේ රම්බොඩ දිය ඇල්ල අසල ස්ථානයේ තිබෙන ‘රම්බොඩ පාස්’ නම් පළල අඩි 8 ක් වූ අති දුෂ්කර මාර්ග ප‍්‍රදේශය වෙනුවට විකල්ප උමං මාර්ගයක් ලෙසය.උමං මාර්ගය පිටතින් පෙනෙන අයුරුමෙම උමං මහාමාර්ගයත් ගම්පොළ නුවරඑළිය මාර්ගයත් ඊට අනුබද්ධ ගම්පොළ නාවලපිටිය මාර්ගයත් ඉදිකර ඇත්තේ ජපන් ආධාර ඇතිව අපේ තාක්ෂණය මතය. ඉදිකිරීමට වැයවී ඇති කාලය වසර තුන හමාරකි. උමග ඉදිකිරීමට ගත වී ඇත්තේ මාස 18 කි.මාර්ග සංවර්ධන අධිකාරියේ ජපන් ආධාර ව්‍යාපෘතියේ අධ්‍යක්ෂ එම්. තුරේසාමි මහතා පවසන ආකාරයට මේ මුළු ව්‍යාපෘතියටම වියදම රුපියල් කෝටි 350 කි. රම්බොඩ උමං මාර්ගයට වියදම රුපියල් කෝටි 20 කි. ගම්පොළ හා නුවරඑළිය මාර්ගය හා උමං මාර්ගයට මුළු වියදම කෝටි 200 ක් වේ.ගම්පොළ නගරයෙන් මේ නුවරඑළිය මාර්ගයත් නාවලපිටිය මාර්ගයත් ඇරඹේ. නාවලපිටිය ගම්පොළ දුර කිලෝමීටර් 17 කි. ගම්පොළ නුවරඑළිය දුර කිලෝමීටර් 54 කි. මේ මාර්ග දෙකම අඩි 40 ක් පළලය. මං තීරු දෙකකි. පදිකයන්ට ද වාහන නැවැත්වීමට ද ඉරි ගසා ඉඩ වෙන්කර ඇත.ගම්පොළ පුස්සැල්ලාව, තවලම්තැන්න රම්බොඩ හරහා නුවරඑළියට යන නව මාර්ගය ආරක්ෂිත එකකි. එහි නාය යාමට පස් කඩාවැටීමට ඉඩ ඇති ස්ථාන සියල්ල කළුගල් - සිමෙන්ති පවුරු යොදා සුරක්ෂිත කර ඇත. වංගු බෑවුම් සහිත සියලු ස්ථානවල මාර්ග සලකුණු සම¼ඟ ශක්තිමත් යකඩ ආරක්ෂිත වැටවල් ඇත.පාර මැද මං තීරු වෙන් කිරීමට රාති‍්‍රයේදී වුවද පෙනෙන ‘ලුමිනස්’ පරාවර්තක සවිකර තිබේ. වංගු සහිත ස්ථානවල ‘රතු - කහ ‘ලුමිනස්’ ඊතල සහිත මාර්ග සංඥා ලකුණු කර ඇත. පාර මාරුවන ස්ථාන ඇතුළු මාර්ග දෙපස කාණු මනාව සකස් කර තිබීම ද මේ මාර්ගයේ විශේෂත්වයකි.උමං මාර්ගය ඇතුළතගම්පොළ නුවරඑළිය මාර්ගයේ සුවිශේෂම ස්ථානය රම්බොඩ දිය ඇල්ල අසල පිහිටි නව රම්බොඩ උමං මාර්ගයයි. මාර්ග සංවර්ධන අධිකරිය මාර්ග සංවර්ධන හා මහාමාර්ග අමාත්‍යාංශයේ උපදෙස් මත මෙය ඉදිකර ඇත. මේ උමං මහාමාර්ගයත් ගම්පොළ හා නුවරඑළිය මාර්ගයත් ගම්පොළ නාවලපිටිය මාර්ගයත් ඉදිකර ඇත්තේ ජපන් රටේ පූර්ණ සහයෝගය මත ය.මාර්ග සංවර්ධන අධිකාරියේ ජපන් ආධාර ව්‍යාපෘතියේ අධ්‍යක්ෂ එම්. තුරේසාමි මහතා පවසන ආකාරයට මේ උමං මාර්ගය ලංකාවේ එකම උමං මහා මාර්ගයය. එහි දිග මීටර් 225 කි. පළල මීටර් 7 කි. (අඩි 25) උස මීටර් 6 - 5 කි. (අඩි 22) මං තීරු දෙකකි. දෙපස මනාව ආවරණය කළ කාණු පද්ධතියකි.ඉහළ ‘සෝඩියම්’ විදුලි ආලෝක පද්ධතියකි. විදුලි බුබුළු 14 කි. මීදුම පවා විනිවිද යන නවතම මේ විදුලි පද්ධතිය දවසේ පැය 24 ක් පුරාම දැල්වේ. උමං මාර්ගය ඉදිකර ඇත්තේ වසරක් ඇතුළත දී ය. විශාල ගල් කුලක් විද උමඟ ඉදිකර ඇත.මේ මාර්ගය ඉදිකිරීමත් මේ උමං මග ඉදිකිරීමත් සිදුකිරීමේදී විශාල බාධක රැසක් ඇතිවිය. නුවරඑළිය දිස්ති‍්‍රක් ප‍්‍රධාන මහාමාර්ග ඉංජිනේරු එම්.එම්.එම්. සෙනරත් මහතා පවසන ආකාරයට වැස්ස - නාය යාම් හා ගංවතුර අධික සීතල ඒ අතර ප‍්‍රධාන තැනක් ගත්තේ ය. කෙසේ වුවත් මේ සියල්ල ජය ගෙන මේ විස්කම් මාවත වසර 3ක කාලයක් ඇතුළත චීන ඉංජිනේරුවන් සමඟ දේශීය ඉංජිනේරුවන් හා දේශීය සේවකයන් මනාව ඉදිකළ බව සෙනරත් මහතා පවසයි. වැස්ස පින්න සීතල නොබලා සියලු දෙනා මේ මග ඉදිකිරීමට කැපවූ බව ද විශේෂයෙන් ජපන් ආධාර ව්‍යාපෘතියේ අධ්‍යක්ෂ තුරේසාමි මහතාත් නියෝජ්‍ය අධ්‍යක්ෂිකා මායාදුන්නේ මහත්මියත් කළ මෙහෙය අමතක කළ නොහැකි බවත් සෙනරත් මහතා කීය.මහාමාර්ග ඇමැති ජෙයරාජ් ප‍්‍රනාන්දුපුල්ලේ හා ශ‍්‍රී ලංකාවේ ජපන් තානාපති කියෝෂි අරාකි යන මහත්වරු ද මෙම ව්‍යාපෘතිය කි‍්‍රයාත්මක කිරීමට පූර්ණ උපදේශකත්වය හා සහාය ද දිරිගැන්වීම ද කළහ.මේ මහාමාර්ග හා උමං මග ඉදිකිරීම නුවරඑළිය, වැලිමඩ, බණ්ඩාරවෙල, ගම්පොළ, මහනුවර යන ප‍්‍රදේශවල ජනතාවට විශාල සෙතක් සැලසෙන අතර පොදුවේ රටේම ව්‍යාපාරික හා සංචාරක ක්ෂේත‍්‍රවල පුනර්ජීවනයට මඟ පෙන්වන්නක් බව නුවරඑළිය දිස්ති‍්‍රක් ශ‍්‍රීලනිප සංවිධායක විමාලි කරුණාරත්න මහත්මිය පෙන්වා දෙයි.පැරණි මාර්ගය තිබෙන විට විශාල ප‍්‍රශ්න තිබුණා. සමහර ස්ථානවල පාරේ පළල අඩි 8 ක් වත් තිබුණෙ නැහැ. මේ නිසා රාති‍්‍රයට වැසි දිනවල වාහන ගමනා ගමනය කළේ ඉතා පරෙස්සමින්. ඉස්සර නුවරට හොඳ වාහනයක යන්නත් පැය 3 1/2 ක් ගියා. දැන් අපි පැය 1 1/2 න් යනවා. කොළඹට පැය 4 න් 4 1/2 න් යනවා. මේ මාර්ගය නුවරඑළිය දිස්ති‍්‍රක් ජනතාවට ලැබුණු ජයග‍්‍රහණයක්. ප‍්‍රදේශයේ කෘෂිකාර්මික හා රටේම සංචාරක ප‍්‍රවර්ධනයක් මේ මගින් ඇති කළ හැකියි. ඒ එක්කම මේ පාර අපේ තේ, එළවළු, අර්තාපල් කොළඹට පැය 4 ක් ඇතුළත යවන්නත් කොළඹ සිට සංචාරකයන් පහසුවෙන් විශාල සුඛෝපභෝගි බස්වල නුවරඑළියට බණ්ඩාරවෙලට හග්ගල මල්වත්ත බලන්නට ගෙන එන්නටත් හොඳ නව මාවතක් බව කිව යුතුයි. මේ පිළිබඳව අපි ජනාධිපතිතුමාටත් ජෙයරාජ් ප‍්‍රනාන්දුපුල්ලේ ඇමැතිතුමාටත් ස්තුතිවන්ත වනවා” විමාලි කරුණාරත්න මහත්මිය පැවැසීය.‘රම්බොඩ පාස්’ පරණ පටු මාර්ගයඅපේ රටේ ප‍්‍රධාන වැදගත්ම හොඳම මාර්ග ඒ මාර්ග ලෙස නම්කර ඇත. නුවරඑළිය දිස්ති‍්‍රක් ප‍්‍රධාන මහාමාර්ග ඉංජිනේරු සෙනරත් මහතා පවසන පරිදි මෙරට ඒ වර්ගයේ මාර්ගවල පළල අඩුම ස්ථානය තිබුණේ ගම්පොළ-නුවරඑළිය මහාමාර්ගයේ ‘රම්බොඩ පාස්’ නම් ස්ථානයේය. මේ ස්ථානයේ මාර්ගයේ පළල අඩි 8කි. එහි එක් පසෙක පහළ විශාල අගාධයකි. අනෙක් පස ඉහළ විශාල කළුගලකි. මීටර් 60ක් පමණ දිග මේ අති භයානක ස්ථානය තවත් දරුණු වී ඇත්තේ පාරට අඩි 12-13ක් පමණ උඩින් ගල්කුල පාර දෙසට නෙරා තිබීම නිසාය. මේ නිසා ලොරි හා බස් මෙහි ගමන් කෙළේ ඉතාම අපහසුවෙනි. මේ ස්ථානයේ තිබූ දුෂ්කරතා නිසා විශාල කන්ටේනර් හා උස සංචාරක බස්රථවලට මේ ස්ථානය ඔස්සේ නුවරඑළියට යාමට ඉඩ ලැබුණේ් නැත.නුවරඑළියට කොළඹ සිට ඒමට තිබූ විකල්ප මාර්ගය වූයේ හැටන් - තලවාකැලේ- නුවරඑළිය මාර්ගයයි. එම මාර්ගයේ කොටගල නානුඔය පිහිටි දුම්රිය පාලම ප‍්‍රධාන මාර්ගයට බාධාවක් වී ඇත. එබැවින් ඒ මාර්ගයෙන් විශාල කන්ටේනර් හා උස බස් රථ නුවරඑළියට ඒමට අපහසුවී තිබිණි.මේ ගැටලුවලට විසඳුම් දෙමින් ඒ5 මාර්ගයේ පළල අඩුම හා දරුණුම ස්ථානය වූ ‘රම්බොඩ පාස්’ නම් ස්ථානය මඟහරිමින් මේ නව රම්බොඩ උමං මඟ මංතීරු දෙකක් ඇතිව ඉදිකළ බවත්, දැන් කොළඹ, පේරාදෙණිය, ගම්පොළ, නුවරඑළිය මාර්ගය ඔස්සේ විශාල කන්ටේනර්වලට හා උස් සංචාරක බස් රථවලට කිසිම බාධාවක් නැතිව නුවරඑළියට ඒමට යාමට අවස්ථාව ලැබී තිබෙන බව ඉංජිනේරු සෙනරත් මහතා පැවැසීය.ඒ සමඟම මේ මාර්ගයෙන් දැන් කොළඹ සිට නුවරඑළියට ඒමට ගතවන්නේ පැය 4ක් බව මාර්ග සංවර්ධන අධිකාරියේ රියැදුරකු වන නුවරඑළියේ ජගත් ධම්මික මහතා කීය.”ඉස්සර අපි රම්බොඩ පාස් හරහා වාහන පැදෙව්වේ ඇඟේ ලේ නැතිව. රෑට මීදුම, වැස්ස මැද අපි මේ ස්ථානයෙන් වාහනය ගන්නේ ඉතා පරෙස්සමෙන්. ඒත් දැන් අපිට ඒ ස්ථානය හරහා යනවා වෙනුවට රම්බොඩ උමං මාර්ගය ඔස්සේ බිය සැක නැතිව වැස්ස-මීදුම මැද්දේ වුවත් යන්න පුළුවන්. දුරේ වෙනසක් නැහැ” ජගත් ධම්මික කීය.උමං මාර්ගය අසලදී අපට හමුවූ නුවරඑළිය ශාන්තිපුර කලාපුර ඩබ්ලිව්.ජී.ආරියපාල හා නුවරඑළියේ රුවන්එළියේ කේ.ජී.නවරත්න මහත්වරුන් අපට පැවසුවේ මේ නව මාර්ගය නිසා නුවරඑළිය හා අවට ප‍්‍රදේශවල එළවළු හා අර්තාපල් මඟින් ද්විතියික නිපැයුම් (ටින් කිරීම, කපා සකස් කිරීම) සකස් කරන කර්මාන්ත ශාලා පිහිටුවා ඒ නිපැයුම් කන්ටේනර් මඟින් රට පැටවීමට පවා අවස්ථාව ලැබී ඇති බවයි.ප‍්‍රදේශයේ කෘෂි නිපැයුම් අස්වැන්න නෙළාගත් මොහොතේ් සිට පැය 4-5ක් ඇතුළත කොළඹ වෙළෙඳපොළට යැවීමටද මේ නව මාර්ගය නිසා අවස්ථාව ලැබෙන බවත් මෙය ගොවි ජනතාවට ලොකු සෙතක් බවත් ඔව්හු කීහ.රම්බොඩ ඉහළ කඩවීදියේ පදිංචි එච්.වී.ඉන්ද්‍රානි මහත්මිය පැවසුවේ මේ රම්බොඩ උමං මඟ තම ගම් ප‍්‍රදේශයට ආභරණයක් බවයි. රම්බොඩඇල්ල අපි සුරකිනවා වගේ අපි මේකත් රකිනවා. පරණ පාරේ හදිසි අනතුරු නිතර සිදුවුණා. මේ අලුත් උමං මාර්ගය තිබෙන නිසා ඒවා අඩුවෙයි. ගමටත් එළියක් ලැබුණා. රටේම ප‍්‍රසිද්ධ වුණා.” ඇය කීවාය.මේ නව උමං මාර්ගය සහ නව මාර්ග පද්ධතිය මධ්‍යම පළාතේ් සිංහල මුස්ලිම් දෙමළ සැවොම අගය කරති.නුවරඑළිය මීපිලිමාන පදිංචි එච්.එම්.ආබ්දීන් මහතා පවසන්නේ මේ රම්බොඩ පාරේ වාහනවල ගියේ පණ බයේ බවයි. ‘දැන් නම් කොළඹ සිට නුවරඑළියට එන්න පහසුම මාර්ගය මේකයි. රම්බොඩ උමඟත් කවුරුත් බැලිය යුතු විශ්වකර්ම වැඩක්. ඒ ළඟම රම්බොඩ දිය ඇල්ලත් තිබෙනවා. ඉස්සර අපි ගියේ හැටන් තලවාකැලේ පාරේ. ඒකේ වංගු වැඩියි’ ආබ්දීන් මහතා කීය.රම්බොඩ ඇල්ල අසල කුඩා ව්‍යාපාරිකයකු වූ කොත්මලේ ඩී.ඩබ්ලිව්.බන්දුල මහතා පැවසුවේ මේ නව මාර්ගය වංගු අඩු පළල් වැඩි නිසා දැන් මේ ඔස්සේ දෙස් විදෙස් සංචාරක බස් රථවලට ලෙහෙසියෙන් ඒමට හැකි බවයි. ඉස්සර මේ පාරේ වළවල් තිබුණා. පාර පටුයි. අපි බයිසිකලේ තල්ලු කරගෙන ගියේ. දැන් කරදරයක් නැතිව බයිසිකල් පැදගෙන එන්න පුළුවන් ඔහු කීය.ඉස්සර ලෙඩෙක් මහනුවරට ගෙන ගියේ පැය 3 1/2ක්-4ක් ගතවෙලා. හරිම අමාරුවෙන්. දැන් නම් පැය 1 1/2කින් යන්න පුළුවන්. අපේ බිස්නස්වලටත් හොඳයි. දැන් පෞද්ගලික බස් හරියට මේ පාරේ යනවා. එනවා. ඉස්සර පාර අමාරු නිසා හැටන් තලවාකැලේ පැත්තෙන් තමයි බස් ගියේ.පාරට හා උමං මාර්ගයට මෙන්ම ඒවා ඉදිකළ ජනපතිට පින්සිදුවන්නට දැන් අපට හොඳ්‍ර” තවලම්තැන්නේ ව්‍යාපාරිකයකු වූ තවලම්තැන්න අරුණ හෝටලයේ අධිපති කේ.බී.ඒ.පෙ‍්‍ර්මවීර මහතා අප සමඟ කීය.මේ අනුව ගම්පොළ නුවරඑළිය මාර්ගයේ එයට අනුබද්ධ රම්බොඩ උමං මාර්ගයත් රටටම හොඳක් යයි අපිත් කියමු. </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=af0803022</link>
    <topic>ජීවිතය සුන්දරයි</topic>
    <author/>
    <content>රම්බොඩ නව උමං මඟ ඔස්සේ පුංචි එංගලන්තයට අලුත් පාරක්ජීවිතය සුන්දරයිඇමැති පණ දෙන, දොස්තරලා වළ දමන සේනක බිබිලේ ගේ බේත් තුණ්ඩුවමින්පසු ළමයි ගන්න ලියුම් දෙන්නේ මමයිඅරක්කු බෝතලයයි කට ගැස්මයි මිනීමැරුම හෙළි කරයිපසුගිය කාලයේ සම්මන්ත‍්‍රණ සහ දේශන වලට නොගොස් සිටියත් දින තුන හතරකට පෙරදී ශී‍්‍ර ලංකා පදනම් ආයතනයට ගියේ චින්තා නංගිගේ ඉල්ලීමටත් වැඩිය ආබාධිත තරුණ තරුණියන් කීප දෙනකුත් එයට සහභාගි වන බව කී නිසයි.මේ රටේ පැරැණිම පුවත්පත් කලාවේදියකු වන ඩී. එෆ්. කාරියකරවන මහතාත් එතැන සිටීම මගේ සතුට වැඩි වෙන්නට හේතුවක් වුණා. මා ‘ජනතා’ පත්තරයේ සිටියදී මගේ කර්තෘ ලෙස සිටියේ ඔහුයි. ඒ අතරම ඔහු මගේ තාත්තාගේ කාලයේ පත්තරකාරයෙක්.තරුණ තරුණියන්ගේ ඉල්ලීම අහක දමන්නට බැරි නිසා මගේ අත්දැකීම් ටිකක් සහ ලියපු දේ ටිකක් එතැනදී කියන්නට සිදු වුණා.“මම දෙවැනි වතාවට ‘දිවයින’ට ගිය දවසේ ඩඩ්ලි සේනානායකගෙ ඡන්ද කොට්ඨාසයෙ පිහිටි තියඹරාගල කන්ද නාය ගියා. එතකොට දිනපතා දිවයිනේ ප‍්‍රවෘත්ති කර්තෘ දයාරත්න රණසිංහ. වෙලාව රාති‍්‍ර අටට විතර ඇති. දයා මා ළඟට ආව.“මචං, උඹට බැරිද නාය ගිය තැනට ගිහින් මොනව හරි ලියන්න. සල්ලිත් නැහැ මචං..”කැෂියර්ල ගෙදර ගිහින්. කාගෙන්දෝ සල්ලි ටිකක් ඉල්ල ගත්ත. සරණපාල පමුණුවගෙ ගෙදරට ගිහින් ඔහුත් එක්කගෙන ඉස්සෙල්ලම ඔහු දන්නා හොර පොළකින් අරක්කු බෝතලයක් ගත්ත. අපි එතැනට යනකොට පාන්දර පහර විතර ඇති. ආපහු ආපු මගේ අතින් මෙන්න මෙහෙම දෙයක් ලියැවුණා.“සදාකාලිකව හඬන දිළින්දකුගේ දෑසින් මෙන් තියඹරාගල කන්ද දෙපැත්තෙන් තවමත් ජලය ගලා යයි. එවැනි දුප්පතකුගේ දෑස මෙන් පස ගැලවී ගිය කන්ද රතු පාටය. මළ කඳන් තුනක් පාසල් කාමරයක තබා ඇත. පොලිසිය නැත. අඩුම තරමින් ග‍්‍රාම සේවකයකුද නැත. එතැන සිටියේ හඬා වැලපෙන දුප්පතුන් පිරිසක් පමණි.මඩ තැවරුණ ඇඳුම් පිටින් මම ගෙදර ගිහින් ආපහු දිවයිනට ආ මොහොතේ චන්ද්‍රසිරි දොඩංගොඩ මා බදාගෙන සුනිලෝ ඒ කෑල්ල හරිම ලස්සනයි කියල කිව්ව.මම ලියපු එක හරියටම දැන් මතක නැහැ. කරුණාදාස සූරියආරච්චිත්, ගාමිණි සුමනසේකරත් ඔවුන් පවත්වපු දේශනවලදී ඔය වාක්‍ය ටික උදාහරණයක් හැටියට අරගෙන තිබෙන බව මට ආරංචි වුණා.“මේක මම අදත් ආසා කරන පුංචි දෙයක්.ලක්දිව පත්තරයේ වැඩ ඉවර වී මම ගෙදර යන්න කොට්ටාව බස් එකකට නැග්ග. මම ඉඳගත්තෙ එන්ජින් එක ළඟ සීට් එකේ. හරහට තියෙන සීට් එකේ හිටියෙ දෙමළ අම්මයි තාත්තයි පුංචි දරුවකුයි. ටික දුරක් ගිය ගමන් පුංචි දරුවා මගෙ ඇඟට වමනය දැම්ම.“අනේ මහත්තය සමාවෙන්න කියමින් තාත්තා බැගෑපත් වුණා.ඒකට කමක් නැහැ. පොඩි දරුවො වමනය දානව තමයි කියල මම කිව්වා. ඒ වමනෙවල එක බත් ඇටයක්වත් තිබුණෙ නැහැ.වතුර විතරයි. මම කොහොමටත් පොඩි දරුවන්ට ආදරේ වුණත් මගේ පොඩි නංගිගේ ලොකු දුවට ටිකක් හරි වැඩියෙන් ආදරය කළා. ඒ කාලයේ මගේ පණ මේ පුංචි කෙල්ලය.ඔය කතාව ලියල අන්තිමේදී මා අතින් මෙන්න මේ වාක්‍යය ලියවුණා.“ඒ වමනය නංගිගේ ලොක්කිගේ සුවඳමයි.මේ කතාව අවසන් කළ මොහොතේදීත් මගේ ඇස්වලට ගලා ආ කඳුළු එතැන සිටි අය දකින්න ඇති කියල මට හිතෙනව.තවත් අත්දැකීමක් කියන්න මට සිදුවුණා.“දිවයිනේ වැඩ කරන කාලයේ කොට්ටාවෙ සිට එන මං ටවුන්හෝල් එක ළඟ බැහැල තොටළඟ බස් එකට ගොඩවෙනවා.දවසක් එනකොට පාර අයිනෙ අලුත් නිවෙසක් තියෙනව දැක්ක. වහලට ඉටි කොළ. තුන් පැත්තකට ටකටන් කෑලි. දරුවෙක් කෑගහන නිසා මං ඒ දෙස බලාගෙන හිටියා. කට වහපිය නැති දෙයක් දෙන්නෙ කොහොමද කියල අම්මා දරුවාට බනිනව. කටවහපිය කියල තවත් සැරයක් කෑගැහුව. ඒත් දරුවගේ හැඬීම නතර වුණේ නැහැ. තුන්වන වතාවට අම්මා කටවහපිය කිව්වා. දරුවාට වේගවත් කම්මුල් පහරක් ගසමින්.“ඔය කතාවත් මම ඉරිදා දිවයිනට ලිව්ව. අන්තිමට මගේ වැකියක් දැම්ම.“ඒ කම්මුල් පහර ඇය ගැසුවේදරුවාට පමණක් නොවෙයි.”“මෙතැන කාරියකරවන මහත්තයත් ඉන්න නිසා ඒ කාලයේ මගේ හපන්කමක් ගැන කියන්නම්.මහවැලි ව්‍යාපාරයේ පළමුවන අදියර තමයි පොල්ගොල්ලේ වේල්ල විවෘත කළ එක. විවෘත කෙළේ සිරිමා බණ්ඩාරනායක මැතිනිය.ඒ උත්සවය වාර්තා කරන්න යන්න හිටියෙ මමයි. බණ්ඩාරනායක මැතිනිය එය විවෘත කරන බවත් අමරදේව, මහගම සේකරගේ ගීතයක් ගයන බවත් කලින්ම මිනිස්සු දන්නව. ඉතින් ජනතාව දැනගෙන සිටින දෙයක් ආපසු ලියල වැඩක් නැහැනෙ.අද හිල්ටන් හෝටලය තියෙන්නෙ ඉස්සර කොටුවෙ පොලිසිය තිබුණ තැන. ඒ පාර කෙළවරක. ලෑලි සොල්දරයක් තිබුණ අවන්හලක් තිබුණ. මම එතැනට ගිහින් ගීතයත් මගෙ ලිපියත් ලිව්වා. ඒක ඇත්තටම වාර්තා ලියන ක‍්‍රමයට එහෙන් පිටින් ම වෙනස්. ආපසු ආපු මම අපේ කර්තෘ කාරියකරවන මහත්තය ළඟට ගියා.“මිස්ටර් කාරියකරවන මෙන්න හෙට ලීඩ් එක. ඔහු මොකවත් අහන්න කලින් මම යන්න ගියා. ගාමිණී වීරකෝන්, චන්ද්‍රගුප්ත වීරවර්ධන සහ උපාලි අතුරුගිරිය ඒ ගමනට ගියා. ඒ ගමනේදී සිදුවුන අනෙක් දේවලුත් හරිම සුන්දරයි. එදා උදේ නුවරට ඇවිත් ජනතා පත්තරය අරගෙන බැලුව. ඒක දැකපු අපේ අයට විතරක් නොවෙයි මටත් හොඳටම සිනා ගියා.මේක කාරියකරවන මහත්තය දාල තිබුන ප‍්‍රධාන සිරස්තලය මේකයි.“රටටම බත දෙනමහවැලි හැරුණා”සුනිල් මාධව පෙ‍්‍ර්මතිලක පොල්ගොල්ලේ සිට වාර්තාකරයි.ශාලාවේ සිටි කාරියකරවන මහත්තයත් අනෙක් අයත් එක්ක හඬ නඟා සිනාසුණා.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=af0803023</link>
    <topic>ඇමැති පණ දෙන, දොස්තරලා වළ දමන සේනක බිබිලේ ගේ බේත් තුණ්ඩුව</topic>
    <author>සුමේධා නවරත්න</author>
    <content>රම්බොඩ නව උමං මඟ ඔස්සේ පුංචි එංගලන්තයට අලුත් පාරක්ජීවිතය සුන්දරයිඇමැති පණ දෙන, දොස්තරලා වළ දමන සේනක බිබිලේ ගේ බේත් තුණ්ඩුවමින්පසු ළමයි ගන්න ලියුම් දෙන්නේ මමයිඅරක්කු බෝතලයයි කට ගැස්මයි මිනීමැරුම හෙළි කරයිසුමේධා නවරත්න“ලෝකයේ අධික ලාභ ලබන විශාලම කර්මාන්තය කුමක්දැ’යි ඔහු තරුණයන් ගෙන් ඇසීය.“යුද්ධායුධ නිෂ්පාදනය දැ’යි ඔව්හු සේනකගෙන් ඇසූහ.“ඔව්. ඊළඟට වැඩිම ලාභ ලබන කර්මාන්තය මොකක්ද?” තරුණයෝ නිහඬ වූහ.“ඊළඟට ලාභ ලබන්නෙ ඖෂධ නිෂ්පාදන කර්මාන්තයෙන්. ඇමෙරිකන් ඩොලර් කෝටි දහස් ගණනක් ඒ කර්මාන්තය සඳහා යොදවා තිබෙනවා.”දෙනගම සිරිවර්ධන ලියූ යුගයේ මිනිසා (මහාචාර්ය සේනක බිබිලේ ජීවිත කථාව) කෘතියෙනි.මිනිසා නැසීමට ඇති කර්මාන්තය ලෝකයේ වැඩිම ලාබ ලබන කර්මාන්තය ලෙස අදත් හැඳින්වීමෙහි වරදක් නැත. එහි ප‍්‍රතිවිරුද්ධ පාර්ශවය වන මිනිසා රැකීමට නිෂ්පාදනය වන ඖෂධ තවමත් ආයුධ නිෂ්පාදනයට පමණක් දෙවනුව සිටී. එදා මහාචාර්ය සේනක බිබිලේ වෛද්‍ය ශිෂ්‍යයන් ඇතුළු තරුණ පිරිසට වටහා දුන් මේ සත්‍යයේ වෙනසක් අදත් දක්නට නැත.සෞඛ්‍ය ඇමැතිවරයා හා බහුජාතික සමාගම් අද ගැටෙන්නේ මේ සත්‍ය නිසා ය. තවත් විදියකින් කියතොත් මහින්ද චින්තනයේ සඳහන් වූ සේනක බිබිලේ ප‍්‍රතිපත්තිය නැවත කි‍්‍රයාත්මක කිරීමේ ආරම්භයත් සමඟ ඇතැම් වෛද්‍යවරුන් හා එක්ව බහුජාතික සමාගම් සටන් වදින්නේ ඒ නිසා ය.ඖෂධ නාමයෙන් පමණක් ඖෂධ නියම කළ යුතුය! ඖෂධ නියෝජිතවරුන්ට රජයේ රෝහල්වලට ගොස් වෛද්‍යවරුන් හමුවීම තහනම් ය! සෞඛ්‍ය ඇමැතිවරයාගේ එම තීරණය දෙබරයකට ගල් ගැසුවාක් බඳු විය.මහාචාර්ය සේනක බිබිලේමේ තීරණ දෙකම රජයේ වෛද්‍ය නිලධාරීන්ගේ සංගමයේ දැඩි දෝෂ දර්ශනයට ලක් විය. දේශපාලන ජනප‍්‍රියත්වය උදෙසා මේ ප‍්‍රකාශ, නියෝග නිකුත් කරන බවට චෝදනා කළ රජයේ වෛද්‍ය නිලධාරීන්ගේ සංගමයේ ලේකම් වෛද්‍ය අනුරුද්ධ පාදෙණිය මහතා ඒ චෝදනා සාධාරණීයකරණය කිරීමට සාධක කීපයක් ද ගෙන හැර පෑවේය.“ඖෂධ නාමයෙන් පමණක් ඖෂධ නියම කරන්න කියන තීරණය නිවැරැදි තීරණයක් නොවේ. මේ තීරණයෙන් අපහසුතාවයට පත් වෙන්නෙ රෝගීන්මයි. අපි ඖෂධ නාමයෙන් බේත් නියම කළාම ෆාමසියෙ බොහෝ විට සිටින ඖෂධවේදියකු නොවන පුද්ගලයා මිල ඉහළම ඖෂධයක් රෝගියාට දෙන්න පුළුවන්. ඒ නිසා සාධාරණ මිලක් තිබෙන ගුණාත්මකභාවයෙන් වැඩි ඖෂධය වෙළෙඳ නාමයෙන් ලියන්න වෛද්‍යවරයාට අයිතියක් තිබිය යුතුයි.දැන් බලන්න විවිධ වර්ගයේ විවිධ මිල ගණන් යටතේ වෙළෙඳ පළේ පාන් වර්ග තිබෙනවා. පාවහන් තිබෙනවා. අපි ගිහින් ගන්නෙ අපිට අවශ්‍ය හොඳ දේ විතරයි. ඒ වගේ ම එකම ඖෂධයත් වෙළෙඳ නම් දෙතුන් සීයකින් තියෙනවා. සමහර ඖෂධවල ගුණාත්මකභාවය අඩු අවස්ථා තියෙනවා. වෛද්‍යවරු එය දන්නවා. ඒ නිසයි වෛද්‍යවරයා ගුණාත්මකබවින් වැඩි ඖෂධ, වෙළෙඳ නම්වලින් නියම කරන්නෙ.”පාදෙණිය මහතා පවසන්නේ එවැන්නකි.එකල මේ ප‍්‍රතිපත්තිය කි‍්‍රයාත්මක කිරීමට යාමේදී නැගුණ ප‍්‍රශ්න බොහෝමයක් අදත් එලෙසම මතු වී ඇත. මේ ප‍්‍රතිපත්තිය නිසා කලබල වූ පිරිස්, ඇමැතිවරයාගේ තීරණ සමඟ අදත් කලබල වී සිටිති.“එක් වර්ගයක සබන් කැටයක් රුපියල් දෙකයි. එය තැනූ ද්‍රව්‍යවලින් ම තැනූ වෙනත් නමක් ඇති සබන් කැටයක් රුපියල් සීයයි. කව්ද රුපියල් සීයෙ සබන් ගන්නෙ. කවුරුත් ගන්නෙ රුපියල් දෙකේ සබන්. එහෙත් ඖෂධ මිලට ගැනීමේදී මෙය වෙනස් වෙනවා. වෛද්‍යවරු නියම කරන නිසා රෝගියා ඒ බේත ගත යුතුමයි. ඒ නිසා ඔහු විරුද්ධත්වයෙන් තොරව ගසා කෑමට බිලි වෙනවා. ඖෂධ අනෙක් පාරිභෝගික භාණ්ඩ වගේ නොවෙයි. ඖෂධ අපට වුවමනා වෙන්නේ රෝගි වූ විටයි. එවිට අපි වෛද්‍යවරයකුගේ හෝ බෙහෙත් විකුණන තැනක ඖෂධවේදියකුගෙන් හෝ පිහිට පතනවා. ඔවුන්ට පහසුවෙන් අවනත වෙනවා.සමහර වෛද්‍යවරු ඖෂධවේදියෝ ඇත්තටම හිතනවා කුඩා ව්‍යාපාරිකයන් නිපදවන ඖෂධවලට වඩා ප‍්‍රසිද්ධ බහුජාතික සමාගම් නිපදවන ඖෂධ උසස් යැයි කියා. මෙය වැරදි විශ්වාසයක්. එය ඔප්පු කිරීමට කිසිම විද්‍යාත්මක සාක්ෂියක් නැහැ. ප‍්‍රචාරයට රැවටුණු වෛද්‍යවරුන් ගේ අන්ධ විශ්වාසයක් ඒ.” පාන් සහ පාවහන් වලින් ඖෂධ වෙනස්වන ආකාරය බිබිලේ මහතා පෙන්වාදෙන්නේ එලෙසිනි.වාණිජ අරමුණුමේ පිළිබඳ අදහස් දක්වන ඖෂධ සංස්ථාවේ වසර හතක් සභාපතිව සිටි හා දැනට ඒඩ්ස් නිවාරණ ව්‍යාපෘතියේ අධ්‍යක්ෂ මහාචාර්ය කොල්වින් ගුණරත්න මහතා පවසන්නේ මෙවැන්නකි.බටහිර වෛද්‍ය විද්‍යාවේ ඖෂධ හැඳින්වීමට සමහර අවස්ථාවල එහි රසායනික නාමය භාවිතා කරනවා. ඒ වගේ ම අන්තර්ජාතික වශයෙන් පිළිගත් ඖෂධ නාමයක් ද ඊට තිබෙනවා. වෙළෙඳ නාමය කියන්නෙ වාණිජ සමාගම් හුදෙක් වාණිජ අරමුණු හා වෙළෙඳාම සඳහාම බෙහෙතකට දෙන නමයි. එකම ඖෂධයට වෙළෙඳ නම් කීපයක් තියෙන්න පුළුවන්.ඖෂධීය නාමය රටින් රටට වෙනස් වෙන්නේ නැහැ. සියලුම වෛද්‍ය විද්‍යාලවල බෙහෙත් හා ප‍්‍රතිකාර උගන්වන්නේ ඖෂධීය නමින්. සියලුම වෛද්‍ය විද්‍යාව හා ඖෂධවේදය පිළිබඳ පොත්වල සහ සුප‍්‍රකට වෛද්‍ය සඟාවල බෙහෙත් විස්තර කරන්නේ ඖෂධීය නමින් (මේ පොත්පත්වල වෙළෙඳ නම් පාවිච්චි කරන්නේ ඉතා කලාතුරකින්. ඊට සුවිශේෂී වූ හේතුවක් ඇත්නම් පමණයි)ඖෂධීය නමින් බෙහෙත් නියම කිරීම විද්‍යාත්මක පිළිවෙතයි. වෙළෙඳ නම්වල තිබෙන පටලැවිලි හා වාණිජ බලපෑම්, වාණිජමය තරගකාරිත්වයේ හැලහැප්පීම් සහ ගාලගෝට්ටි විද්‍යාත්මක වෛද්‍ය ක‍්‍රමයට ප‍්‍රතිකාරයට හා සත්කාරයට පටහැනි නිසා ඖෂධීය නාමය භාවිතා කරනවා.”වෙළෙඳ නාමය යෙදුණ බෙහෙත්, ඖෂධ නාමය යෙදූ බෙහෙතට වඩා ගුණයෙන් උසස් යැයි පවත්නා විශ්වාසය කිසිසේත් ම සත්‍යයක් නොවන බව ඔහුගේ අදහසයි. එමෙන් ම ඖෂධ නාමයෙන් මිලදී ගන්න බෙහෙත්වල මිල ද පහසු වීම ඖෂධ ගුණය අඩුවීමට හේතුවක් යන කරුණු ද ඔහු දැඩි ලෙස ප‍්‍රතික්ෂේප කරයි.පාදෙණිය මහතා පවසන අනෙක් කාරණය වෛද්‍යවරයා ඖෂධ නාමයෙන් දෙනු ලබන බෙහෙත් වට්ටෝරු වෙනුවට ‘ෆාමසිකරුවා’ වෙළෙඳ නාමයෙන් ඇති මිල අධික ඖෂධ නිකුත් කිරීමට ඉඩ ඇති බව ය. මේ පිළිබඳ අප විමසා සිටියේ ඖෂධ ව්‍යවස්ථාපිත අධිකාරියෙනි. එහෙත් ඖෂධ අධිකාරිය පවසන්නේ ‘ෆාමසි’ වලින් බොහෝ විට එවැන්නක් සිදු නොවන බවයි. කෙසේ වෙතත් විවෘත ආර්ථිකයේ එවැන්නක් කිරීමට සදාචාරාත්මක අයිතියක් ඖෂධ අලෙවි සල් හිමියන්ට නොහොත් “ෆාමසිකරුවන්ට” නැත. එහෙත් “ෆාමසිකරුවා” හෙවත් වෙළෙන්දා විවෘත ආර්ථිකයේ සදාචාරය රකින අවස්ථා විරලය. එබැවින් වෛද්‍ය පාදෙණිය පවසන ආකාරයට එවැන්නක් සිදුවිය හැකිය. එසේ වුවහොත් අසරණ රෝගියා රැකීමට නීතියක් මේ රටේ තිබෙන්නේ ද?එවැනි අත්දැකීමක් ලැබුණ රෝගියාට ඒ පිළිබඳ පැමිණිලි කළ හැකිය. දිස්ති‍්‍රක් වෛද්‍ය නිලධාරියා, ප‍්‍රාදේශීය ඖෂධවේදී, ආහාර ඖෂධ පරීක්ෂක, ප‍්‍රාදේශීය සෞඛ්‍ය සේවා අධ්‍යක්ෂ හැරුණු විට ඖෂධ ව්‍යස්ථාපිත අධිකාරියට සිය පැමිණිල්ල ඉදිරිපත් කිරීමට රෝගියාට පුළුවන. එහෙත් ඒ පැමිණිල්ල වෙනුවෙන් ඖෂධ අලෙවි සල ලියාපදිංචි කරනු ලබන ඖෂධ ව්‍යවස්ථාපිත අධිකාරියට ද කළ හැක්කේ අදාල “ෆාමසි” හිමියාට අවවාද කිරීම පමණි.“රෝගියාට ඖෂධ නාමයෙන් ඖෂධ ඉල්ලා සිටීමට අයිතියක් තියෙනවා. ඖෂධ නාමය සමඟ වෙළෙඳ නාමයෙන් වෛද්‍යවරයා ඖෂධ ලිව්වත් රෝගියාට ඖෂධ නාමයෙන් ඖෂධ ඉල්ලන්න පුළුවන්. ඒත් “ෆාමසිහිමියා” අධික මිල බෙහෙත් දුන්නොත් ඊට විරුද්ධව නඩු මගට බසින්නට අයිතියක් රෝගියාට නැහැ.”මේ පිළිබඳ ඖෂධ ව්‍යවස්ථාපිත අධිකාරියේ ප‍්‍රධාන ආහාර හා ඖෂධ පරීක්ෂක ආර්.කේ. අල්විස් මහතා අපට පැවසුවේ එවැන්නකි.සුඛෝපභෝගි වාහන, නිවාස, රට සවාරි දක්වා වූ තුටු පඬුරු හෙවත් අල්ලස්වලට යට වී, ජනතාව නොමරා මරන ඖෂධ සමාගම්වල මාෆියාවට වෛද්‍යවරු සහයෝගය දෙනු ඇතැයි යන චෝදනාව අතීතයේ සිට නැගෙන්නකි. මහාචාර්ය සේනක බිබිලේ මෙන්ම අදත් ඇතැම් වෛද්‍යවරු මේ චෝදනාව ප‍්‍රසිද්ධියේ නඟති.එහෙත් පාදෙණිය මහතා පවසන්නේ වෛද්‍යවරුන් අතලොස්සක් එවැනි අධික මිල සහිත ඖෂධ නියම කිරීමට ඉඩ ඇති බවයි. එසේ වුවත් වෛද්‍යවරු බහුතරය එසේ නොකරන බව ඔහුගේ අදහසය.ඖෂධ නාමයෙන් පමණක් ඖෂධ නියම කිරීමේ තීරණය ඇතැම් වෛද්‍යවරුන්ගේ දැඩි විරෝධය මත ඉවත්කර ගැනීමට සෞඛ්‍ය ඇමැතිවරයාට සිදුවිය. එහෙත් මේ පිළිබඳ අපි වෛද්‍ය සභාවෙන් ද විමසීමක් කෙළෙමු. අපට පිළිතුරු දුන්නේ එහි ලේඛකාධිකාරී වෛද්‍ය එන්.ජේ.නෝනිස් මහතා ය.”බෙහෙත් නියම කරන වෛද්‍යවරයාට රෝගියාගේ ආර්ථිකය තේරුම් ගැනීමේ හැකියාවක් තිබිය යුතුයි.”වෙළෙඳ නාමයෙන් ඖෂධ නම් කිරීම ප‍්‍රතික්ෂේප නොකළ නෝනිස් මහතා ඖෂධ මිල අර්බුදය සම්බන්ධයෙන් එවැනි විසඳුමක් ද ඉදිරිපත් කෙළේය. එහෙත් එවැනි ප‍්‍රාථමික විසඳුම්වලින් බහුජාතික සමාගම් අසරණ රෝගීන් ගසා කෑම වැළැක්විය හැකි යැයි සිතීම විහිළුවකි. සැබැවින්ම රෝගියකුගේ බාහිර පෙනුම පමණක් රෝගියාගේ ධනවත් බව මැනිය හැකි සාධකයක් වන්නේ නැත. අවශ්‍ය වන්නේ එක් සෞඛ්‍ය ප‍්‍රතිපත්තියක් යටතේ මහජනතාවට සම අයිතීන් ලැබීමට ඉඩ සැලැස්වීමය.රෝගියාගේ ආර්ථිකය ගැන වෛද්‍යවරයා තේරුම් ගත යුත්තේ රෝගියාගේ බාහිර පෙනුම දෙස බලා නොවේ. එය කිසිසේත්ම නිවැරැදි දර්ශකයක් වන්නේ නැත. කෙසේ වෙතත් නෝනිස් මහතා මෙවැන්නක් ද සඳහන් කෙළේ රෝගීන් ඖෂධ ගැනීමේදී මුහුණ දෙන දුෂ්කරතා ගැන අවබෝධයෙන් සිටි නිසා විය යුතුය.”වෛද්‍යවරයා මාසයකට බෙහෙත් ලිව්වම රෝගියා ගන්නෙ සතියකට ඇතිවෙන්න. එහෙම වුණොත් ඒ ලියන බෙහෙතෙන් වැඩක් නැහැ.”මේ කරුණ හැරුණ විට ඖෂධ අලෙවි නියෝජිතවරුන්ට රෝහල් වෙත යාමට තහනම් කිරීමට ඇමැතිවරයා ගත් තීරණය රජයේ වෛද්‍ය නිලධාරීන්ගේ සංගමයේ දැඩි දෝෂ දර්ශනයට ලක්විය. එම දෝෂාරෝපණය කෙතරම් දැඩි වුවද කියතොත් සතියකට දින තුනක් දවල් දොළහේ සිට සවස දෙක දක්වා වෛද්‍යවරුන් හමුවීමට ඖෂධ අලෙවි නියෝජිතයන්ට ඉඩ ලැබිණි. හැඳුනුම්පතක් ද නිකුත් කිරීමට ගත් තීරණය එක් අතකට ඒ කාර්යයට නිල වටිනාකමක් දුන්නාක් වැනිය.”වසර කීපයක් තිස්සේ ඖෂධ තොරතුරු මධ්‍යස්ථානයක් ගැන අපි නිලධාරීන්ට කියනවා. මුලින් ඒ ගැන අවධානයක් යොමුකළත් දැන් ඒ කටයුත්ත නැවතිලා. ඒ නිසා අලුත් ඖෂධ ගැන වෛද්‍යවරුන්ට දැනුම ලබාගන්න විදියක් නැහැ. අපිට ඒ දැනුම ලබාගන්න වෙලා තියෙන්නෙ ඖෂධ අලෙවි නියෝජිතයන් මඟින්.”පාදෙණිය මහතා ඒ පිළිබඳ දරන අදහස නම් සෞඛ්‍ය ක්ෂේත‍්‍රයට සම්බන්ධ සියලු ආයතනවල උසස් නිලධාරීන් මෙන්ම ලෝක සෞඛ්‍ය සංවිධානයේ හා සෞඛ්‍ය අමාත්‍යාංශයේ උපදේශක මහාචාර්ය පාලිත අබේකෝන් මහතා මෙන්ම මහාචාර්ය කොල්වින් ගුණරත්න මහතා ද අනුමත කළේ නැත. බිබිලේ මහතා ඖෂධ ගැන දිගින් දිගටම හැදෑරුවේ ඒ අලෙවි නියෝජිතයන්ගෙන් නොවේ. අද ඇතැම් වෛද්‍යවරයකු පවසන ලෙස බිබිලේ මහතා ද අලෙවි නියෝජිතයන්ගෙන් ඖෂධ ගැන හැදෑරුවේ නම් අද ලෝකයම පිළිගත් ඖෂධ ප‍්‍රතිපත්තියක් බිහිවෙන්නේ නැත. වාසනාවකට සිදුවූයේ බිබිලේ ඔවුන්ගෙන් ඉගෙන ගැනීම වෙනුවට ඔවුන්ගේ බහුජාතික සමාගම් ගැන හැදෑරීම හා ඊට විරුද්ධව සටන් කිරීමය.වෛද්‍යවරුන් ඖෂධ අලෙවි නියෝජිතයන්ගෙන් ඉගෙන ගන්නවා කියන කථාව වැරදියි. පැය දෙකක් වුණත් වෛද්‍යවරයා අලවි නියෝජිතයාට දෙන්නෙ රෝගියාගේ වෙලාව. ඒක රෝගියාට කරන අසාධාරණයක්.වෛද්‍යවරුන්ට ඔවුන්ගෙන් ඉගෙන ගන්න ඔය තරම් වුවමනාවක් තියෙනවා නම් ඇයි හතරෙන් පස්සෙ, ඒ කියන්නෙ පෞද්ගලික ප‍්‍රතිකාර කරන වෙලාවේ ඉගෙන ගන්න බැරි. වෛද්‍යවරු අතලොස්සක් බොරදියේ මාළු බානවා”මෙසේ කියන්නේ මහාචාර්ය සේනක බිබිලේ මහතාගේ පළමු නිලධාරියා මෙන්ම රාජ්‍ය ඖෂධ සංස්ථාවේ පළමු සම්බන්ධීකරණ ලේකම් වූ උපසේන ජයරත්න මහතාය.වෛද්‍යවරුන් ගේ ඖෂධ පිළිබඳ දැනුවත් වීම ගැන අදහස් දැක්වූ මහාචාර්ය කොල්වින් ගුණරත්න මහතා පවසා සිටියේ වසර පහක් තිස්සේ එම දැනුම වෛද්‍ය පීඨයේ උපාධිය හරහා වෛද්‍යවරුන්ට ලබා දෙන බවය. ඒ හැරුණ විට පුස්තකාලයට අධික වියදම් දරා ගෙන්වා ඇති පොත්පත්වලින් තමන්ගේ විශේෂඥ වෛද්‍යවරුන්ගෙන් ද ඒ දැනුම ලබාගැනීමට හැකිය.”ඒ හැරුනම අන්තර්ජාලයේ ඕනෑ තරම් විස්තර තියෙනවා. මේ අලෙවි නියෝජිතයන්ගෙන් දැනුම ඉල්ලන වෛද්‍යවරු අතර පශ්චාත් උපාධිය ලබාගෙන සිටින විශේෂඥ වෛද්‍යවරුත් ඉන්නවා. මේක පුදුම අවාසනාවන්ත ප‍්‍රකාශයක්. ඔය නියෝජිතයන්ගෙන් දැනුම ලබන වෛද්‍යවරුන්ගෙ නාම ලේඛනයක් අපට දෙන්න කියන්න. එතකොට ඒ අයගෙන් බෙහෙත් ගන්න එපා කියලා අපි ජනතාවට යටහත් පහත්ව කියන්නම්. මේ ප‍්‍රකාශ ගැන “අනේ අපොයි” කියනවාට වඩා කියන්න දෙයක් නම් නැහැ.ඖෂධ තොරතුරු මධ්‍යස්ථානයක් අවශ්‍යයි. ඉන් වෛද්‍යවරුන්ට තොරතුරු ගන්න පුළුවන්. ඒත් ප‍්‍රධාන වශයෙන් එය අවශ්‍ය වෙන්නෙ මහජනතාවට. අඩුපාඩු නැති කාර්යක්ෂම සේවයක් සපයන, වෛද්‍යවරුන්, ජ්‍යෙෂ්ඨ හෙද හෙදියන් හෝ ඖෂධවේදීන්ගෙන් යුතු කාර්ය මණ්ඩලයකින් යුතු මධ්‍යස්ථානයක් තිබීම වැදගත්.”මේ දිනවල ඖෂධ හිඟය පිළිබඳ කෙරෙන චෝදනාව ද බිබිලේ ප‍්‍රතිපත්ති කි‍්‍රයාත්මක කරන අවදියේ ප‍්‍රබලව නැඟුන චෝදනාවකි. එහෙත් මවා පාන තරම් ඖෂධ හිඟයක් නැති බවට ඖෂධ බලධාරීන්ගේ අදහසය. එමෙන්ම හිඟ ඖෂධ ප‍්‍රමාණය ලබාදීමට මේ වන විටත් කටයුතු කර ඇති බවත් ඔව්හු පවසති.ඔසුසල්ඖෂධ සංස්ථාව හා ඖෂධ නිෂ්පාදන සංස්ථාව ආරම්භ වූයේ බිබිලේ ප‍්‍රතිපත්ති අනුවය. අද වන විටත් යම් සහනයක් රෝගියාට ලැබෙන්නේ ඖෂධ සංස්ථාවේ ඔසුසල් මඟින් පමණි. මේ මොහොත වන විට රජයේ වෛද්‍ය නිලධාරීන්ගේ් සංගමය ඖෂධ සංස්ථාවට ද චෝදනා එල්ල කරමින් සිටී.ඉහළ මිලැති ඖෂධ, සංස්ථාව මඟින් ගෙන්වීම එක් චෝදනාවකි.අපි මේ පිළිබඳ සෞඛ්‍ය ඇමැතිවරයාගෙන් ද එහි අධ්‍යක්ෂ ජෙනරාල් මහාචාර්ය කේ.යූ.කමල්ගොඩ මහතාගෙන්ද විමසීමක් කෙළෙමු.ඇමැතිවරයා මෙන්ම අධ්‍යක්ෂ ජනරාල්වරයා ද මේ චෝදනාව ප‍්‍රතික්ෂේප කළහ.ඉහළ මිල ගණන් යටතේ ඖෂධ සංස්ථාව ඖෂධ ගෙන්වනවා කියන කථාවේ සත්‍යතාවක් නැහැ. අපි ටෙන්ඩර් කැඳවා ඉහළම ගුණය පරීක්ෂා කර අඩුම මිල ගණන් තිබෙන ඖෂධයි ගෙන්වන්නෙ. ඇතැම් ඖෂධ නිෂ්පාදනය කරන්නේ එක් සමාගමක් පමණයි. එවැනි අවස්ථාවල අපිට ඒ ඖෂධ ඉහළ මිල ගණන් යටතේ වුණත් ගන්න වෙනවා. ඒ ඇමැතිවරයාගේ අදහසයි. කෙසේ වෙතත් කෝප් වාර්තාව ඖෂධ සංස්ථාව ගැනත් සටහන් කීපයක් තබා තිබුණි. ඒවා බරපතල චෝදනා නොවේ යැයි සෞඛ්‍ය ඇමැතිවරයා පැවසුවත් විශේෂයෙන්ම අසරණ රෝගීන් වෙනුවෙන්ම පිහිටුවා ඇති මේ ආයතනවල සුළු ප‍්‍රමාණයේ වංචාවක් හෝ දූෂණයක් සිදු වේ නම් එය කිසිසේත්ම අනුමත කළ නොහැකිය. වගකිවයුත්තන් මේ සිදුවීම් වහා නතර කිරීමට මැදිහත් විය යුතුය.මේ වනවිට ඖෂධ සංස්ථාව මඟින් පවත්වාගෙන යන ඔසුසල් ඇත්තේ දිවයිනටම විසිඑකක් පමණකි. වරලත් ඔසුසල් එකසිය විස්සක්ද කුඩා වරලත් ඔසුසල් පහළොවක් ද වෙයි. ඖෂධ ජාවාරම්කරුවන්ගෙන් අසරණ රෝගීන් බේරාගැනීම වෙනුවෙන් ගත හැකි ප‍්‍රායෝගික පිළියමක් වන්නේ මේ ඔසුසල් ව්‍යාප්ත කිරීමය.එසේ නොවීමට හේතුව විමසීමේදී ප‍්‍රධාන නගරවල ගොඩනැගිලි අධික මිලක් ගෙවා කුලියට ගැනීමට නොහැකි වීම ප‍්‍රධාන ගැටලුවක් බව ඖෂධ සංස්ථාවේ අධ්‍යක්ෂ ජෙනරාල්වරයා කියයි.පළාත් පාලන ආයතන මැදහත් වීමෙන් අඩු කුලියට නොව නොමිලේ ම වුවද මේ සඳහා කාමරයක් ලබා දීම අසීරු නොවේ.මහාචාර්ය කමල්ගොඩ මහතා පවසන්නේ එවැනි අඩු මිලකට කුලියට ගොඩනැගිලි පහසුකම් ලැබේ නම් එක් ඔසුසලකට සේවකයන් තිදෙනකු බැගින් සේවයට අනුයුක්ත කිරීමට තම ආයතනයට හැකි බවය.එවැනි කටයුත්තක් කිරීමට තම සංස්ථාව පියවර ගනිමින් සිටින බවද ඔහු කීය.ප‍්‍රමිතියඖෂධ සංස්ථාවෙන් ජනතාවට ඉටුවන කාර්ය භාරය ගැන මහාචාර්ය ගුණරත්න මහතා පැවසුවේ මෙවැන්නකි.ඖෂධ සංස්ථාව කියන්නෙ උසස් ප‍්‍රමිතියෙන් යුතු පහසු මිලට ඖෂධ ලබා දෙන ප‍්‍රධාන ආයතනයයි. ජනතාවට දෙනු ලබන ඖෂධවල ප‍්‍රමිතිය අවස්ථා තුනකදී සංස්ථාව පරීක්ෂණයට ලක් කරනවා. “සාම්පල්” ලෙස ටෙන්ඩර් අවස්ථාවේදී, ඛාණ්ඩ වශයෙන් ගෙන්වන අවස්ථාවේදී හා වෙළෙඳපළට නිකුත් වූ පසු අහඹු ලෙස තෝරාගෙන ප‍්‍රමිතිය පරික්ෂා කරනවා. මේ රටට පෞද්ගලික අංශය ගෙන්වන ඖෂධ කිසිම අවස්ථාවක මෙලෙස තත්ත්ත්ව පරීක්ෂණයට ලක්වන්නේ නැහැ.සැබැවින් ම බිබිලේ ප‍්‍රතිපත්තිය අනුව බිහි වූ මේ සංස්ථාව සාමාන්‍ය ජනතාව වෙනුවෙන් පිහිටැවූ වටිනාම ආයතනයක් බව කිව යුතුය.ඖෂධ නිෂ්පාදන සංස්ථාව, ඖෂධ වර්ග පනස් අටක් නිපදවන බව ද ඉන් සියයට හැටක ප‍්‍රමාණයක් අපනයනය කරන බවද තවත් චෝදනාවකි. මේ චෝදනාව ප‍්‍රතික්ෂේප කරමින් අදහස් දැක්වූ එහි සභාපති එම්.ඒ.වී. හේමචන්ද්‍ර මහතා දැනට මේ ඖෂධ වලින් ඖෂධ වර්ග පහක් පමණ වර්තමානයේ භාවිතා නොවන බැවින් ඒවා නිෂ්පාදනය නොකරන බව කීය.“සියයට හැටක් අධික මිල සහිත ඖෂධ අපනයනය කරනවා කීම අසත්‍යයක්. මේ සංස්ථාව ජයිකා ආයතනයේ මැදහත්වීමෙන් ජපානයෙන් ලැබුණ තෑග්ගක්. ඒ නිසා අපට කරන අනුග‍්‍රහයක් හැටියට ජයිකා ආයතනය, අපේ නිෂ්පාදනවලින් සියයට පහකට අපනයන ඇනවුම් දෙනවා. ඒ සීයට පහට වඩා අපි අපනයනය කරන්නෙ නැහැ. අපේ ඖෂධ පිටරට පටවා අපේ ජනතාව අසරණ කරන්නෙ නැහැ.”සභාපතිවරයා එලෙස පවසන විට අධිකාරියේ තවත් උසස් නිලධාරියකු පැවසුවේ අපනයනය කිරීමට තබා ඇතැම් විට ඖෂධ සංස්ථාව ඇනවුම් කරන ඖෂධ ලබා දීමට ද ඇතැම්විට ඖෂධ නිෂ්පාදන සංස්ථාව අසමත් වන බවය. එබැවින් ඖෂධ නිෂ්පාදන සංස්ථාව සියයට හැටක් අපනයනය කරන බව කීම අසත්‍යයක් බවද ඔහු කීය. නිෂ්පාදන සංස්ථාව සියයට හැටක් අපනයන නොකිරීමෙන් රෝගීන්ට ඖෂධ සැපයීමට කටයුතු කරන බව කියන ප‍්‍රකාශය සතුටට කරුණක් වුවද ඖෂධ සංස්ථාව ඇනැවුම් කරන ප‍්‍රමාණය ඇතැම් විට නොලැබෙන බවට කළ හෙළිදරව්ව ගැන සතුටට පත්විය නොහැක. ඖෂධ නිෂ්පාදන සංස්ථාව ඒ අඩුව වහා පිරිමසා ගත යුතුය.1962 වන විට හාරදහසක්ව තිබූ ඖෂධ වර්ග 2100 දක්වා අඩු කිරීමට බිබිලේ යෝජනාවලට හැකි විය. එකල රජයේ රෝහල් ගෙන්වූයේ ඖෂධ වර්ග 500 ක් පමණි. එහෙත් මේ වනවිට ඖෂධ වර්ග දස දහසකට ආසන්න ප‍්‍රමාණයක් මෙරටට ආනයනය කරනු ලබයි.මින් පැහැදිලි වන්නේ බහු ජාතික බූවල්ලාගේ අඬු වඩා හොඳින් මේ රට ග‍්‍රහණය කරගෙන ඇති බව නොවේද?මෙරට රෝගීන්ට සිය අයිතීන් වෙනුවෙන් හඬක් නැගීමට ඇති ඉඩකඩ ඉතා සීමිතය. තමන්ට අසාධාරණයක් වූ අවස්ථාවක නඩු මඟට බැසීමට ඖෂධ ගැනීමට පවා මිල මුදල් නැති අසරණ රෝගියාට හැකියාවක් නැත. එබැවින් අලුතෙන් කි‍්‍රයාත්මක කිරීමට සිතා සිටින සෞඛ්‍ය ප‍්‍රතිපත්තියක හෝ මීට වඩා රෝගි අයිතිවාසිකම් ගැන අවධානයක් යොමු කළ යුතුය.මහාචාර්ය කි‍්‍රෂාන්ත වීරසූරිය ‘යුගයේ මිනිසා’ කෘතියට පෙරවදන ලියමින් ඖෂධ අර්බුදය ගැන මෙසේ පවසා ඇත.“ඖෂධ නිෂ්පාදකයාටත් වෙළෙන්දාටත් ලාබයක් අවශ්‍යය. නැතිනම් නිෂ්පාදනය අඩු වී ඖෂධ හිඟවිය හැකිය. එහෙත් එය පාරිභෝගිකයාට ද යුක්තිය ඉෂ්ට වන සාධාරණ ලාබයක් විය යුතුය. නිෂ්පාදන වියදම පමණක් ඖෂධ මිල නියම කිරීමට ප‍්‍රමාණවත් නොවේ. ඖෂධ සොයා ගැනීමට කරනු ලබන පර්යේෂණ සඳහා සිදුවන වියදම් ද නිෂ්පාදන වියදමට එකතු කළ යුතුය. පර්යේෂණ වියදම් මුවාවෙන් ඖෂධ නිෂ්පාදකයන් අධික මිල ගණන් අය කිරීම නොකළ යුතුය. මේ සංකීර්ණ කරුණු නිසා ලොව පුරාම ඖෂධ මිල පිළිබඳ ගැටලුවක් පවතී.සාධාරණ ඖෂධ මිලක් ඇති කිරීම රජයට සහ සෞඛ්‍ය බලධාරින්ට පමණක් කළ නොහැකිය. ඒ සඳහා හඬක් නගන ප‍්‍රබුද්ධ ඖෂධ පාරිභෝගික පිරිසක් ද අවශ්‍යය. පාරිභෝගික හඬ ප‍්‍රබල වන විට ඖෂධවල සාධාරණ මිල පිළිබඳව රජයටත් සෞඛ්‍ය බලධාරින්ටත් ඖෂධ නිෂ්පාදකයන්ටත් දැඩි අවධානයක් යොමු කිරීමට සිදුවේ.”වීරසූරිය මහතා කියන මේ කථාව සත්‍යයකි. එහෙත් වෛද්‍යවරයාගෙන් තම රෝගය ගැන හෝ ප‍්‍රශ්න නොකරන අහිංසක ජනතාවට ඖෂධ ගැන හඬක් නගන්නට කියන්නේ කෙසේද?මීට විසඳුම කුමක්ද? එසේ කියා ඒ යෝජනාව අතහැර දැමීමට හැකියාවක් නැත. ජනතාව ප‍්‍රබුද්ධ ඖෂධ පාරිභෝකයන් බවට පරිවර්තනය කිරීම සෞඛ්‍ය බලධාරින්ගේම වගකීමකි. ජනතාව ද ඒ ගැන අවධානය යොමු කළ යුතුය. වෛද්‍යවරයකු රෝගියනට පෙනෙනුයේ දෙවියකු ලෙසිනි. එබැවින් රෝගිහු වෛද්‍යවරයා ප‍්‍රශ්න කිරීමට මැලිවෙති. එහෙත් සැබෑ දෙවිවරු ලෙසම නියම කරන ඖෂධය කුමන රෝගයට ද යන්න පවා එකින් එක විස්තර කර දෙන කාරුණික වෛද්‍යවරු අපට සිටිති. වෙනෙකක් තබා චැනල් සේවයේ යෙදී සිටින ඇතැම් වෛද්‍යවරයකු දෙතුන් වරකට පසු ගෙවීම් නොකර තමා හමුවීමට ඉඩ දෙන බව පැවසුවහොත්, ඔබ පුදුම වෙනු ඇත. එහෙත් විවෘත ආර්ථිකයේ පවා මානුෂික මුහුණුවරක් ඇති වෛද්‍යවරු සිටිති. ඇතැම් වෛද්‍යවරු නියම කරන අඩු මිල ගණන් සුපිරි ඖෂධ වෙළෙඳ සල්වල නැත. එවැනි ඉතා ගුණ යහපත් වෛද්‍යවරු පිරිසක් සිටින බව ද අමතක කළ යුතු නැත. එහෙත් බහුජාතික ඖෂධ සමාගම්වල නියෝජිතයන් බවට පත්ව සිටින ඇතැම් වෛද්‍ය පිරිස් නිසා මේ දෙවිවරුවන් වෛද්‍යවරුන්ගේ සේවය ද යටපත් වී තිබේ. කුසට හරි හැටි අහරක් හෝ නොමැතිව දුක් විඳින ජනතාවගේ ඇතුළු මුළු මහත් රටේම ජනතාවගේ මුදලින් වෛද්‍යවරු වන මේ පිරිස් තවදුරටත් බහුජාතික සමාගම්වලට ඒ ජනතාව සූරාකෑමට ඉඩදීම කෙතරම් යුක්තිසහගත ද යන්න සිතා බැලිය යුත්තේ ඒ වෛද්‍යවරුන් විසින්මය.යාන්ත‍්‍රණයජනතාව වෙනුවෙන් දේශපාලනඥයා කි‍්‍රයාකාරි වීමට අතීතයේ ගත් හැම උත්සහයකදී ම දේශපාලනඥයාට ද බහුජාතික සමාගම්වලින් බේරී එය කි‍්‍රයාත්මක කිරීමට පහසු වුණේ නැත.1956 දී එවකට සෞඛ්‍ය ඇමැතිවරිය වූ විමලා විජයවර්ධන ඉහළ යන ඖෂධ මිලට විසඳුම් සෙවීමට යාම ඖෂධ මිල පාලනයට රජයක් විසින් ගත් මුල්ම උත්සාහය විය. ඒ උත්සාහයට ඇය උපදෙස් ගත්තේ ද සේනක බිබිලේ මහතාගෙනි. එහෙත් ඇයට එතුමාගේ අරගලය මෙහෙයවන්නට බැරි විය. බිබිලේ මහතාගෙන් ඖෂධ මිල පාලනයට උපදෙස් ඉල්ලා සිටි ඊළඟ සෞඛ්‍ය ඇමතිවරයා වූයේ බද්උද්දීන් මහමුද් මහතාය. මහමුද් ඇමතිවරයාට ද බිබිලේ යෝජනා කි‍්‍රයාත්මක කිරීමට හැකි වූයේ නැත.1970 මැතිවරණයෙන් පසු සිරිමාවෝ බණ්ඩාරනායක අගමැතිනිය මේ කාර්ය පැවරුවේ ද මහාචාර්ය සේනක බිබිලේ ට හා දොස්තර එස්.ඒ. වික‍්‍රමසිංහටයි.ශී‍්‍ර ලංකා රාජ්‍ය ඖෂධ නීතිගත සංස්ථාව බිහි වූයේ ඒ යුගයේ දීය. එහෙත් බණ්ඩාරනායක මැතිනියටද බහුජාතික සමාගම්වල බලපෑම දැණුනි. එහෙත් සේනක බිබිලේ සිය උත්සාහය අත් නෑරියේය. එහි අවසන් ප‍්‍රතිඵලය වූයේ ඔහු ඝානාවේදී අබිරහස් ලෙස මිය යාමය. මිය යන මොහොත දක්වා ඔහු බහුජාතික සමාගම් හා සටන් වැදුණේය.සේනක බිබිලේ ප‍්‍රතිපත්තිය කි‍්‍රයාත්මක කිරීම සෞඛ්‍ය ක්ෂේත‍්‍රයට අදාල බලධාරීන්ට ඇති දැවැන්ත අභියෝගයයි. එය දේශපාලන බලය මඟින් හෝ කි‍්‍රයාත්මක කරන්නේ නම් රෝගීන්ට පමණක් නොව සමස්ත සෞඛ්‍ය සේවාවටම සෙතක් සැලැසෙනු ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=af0803024</link>
    <topic>මින්පසු ළමයි ගන්න ලියුම් දෙන්නේ මමයි</topic>
    <author>සාකච්ඡා කළේ සුභාෂිණි ජයරත්න, ඡායාරූපය - විමල් කරුණාතිලක</author>
    <content>රම්බොඩ නව උමං මඟ ඔස්සේ පුංචි එංගලන්තයට අලුත් පාරක්ජීවිතය සුන්දරයිඇමැති පණ දෙන, දොස්තරලා වළ දමන සේනක බිබිලේ ගේ බේත් තුණ්ඩුවමින්පසු ළමයි ගන්න ලියුම් දෙන්නේ මමයිඅරක්කු බෝතලයයි කට ගැස්මයි මිනීමැරුම හෙළි කරයිසාකච්ඡා කළේ සුභාෂිණි ජයරත්න, ඡායාරූපය - විමල් කරුණාතිලකපාසල් ළමයින් නිසියාකාරයෙන් පෙළ පොත් භාවිතා නොකිරීම නිසා සෑම වර්ෂයකදීම මුදල් විශාල වශයෙන් අපතේ යෑමක් වෙනවා. පෙළපොත් සම්බන්ධ ප‍්‍රශ්නය උග‍්‍රව ඇති මෙවන් මොහොතක මේ පිළිබඳව අමාත්‍යාංශය අවධානයක් යොමු කර නැද්ද?පාසල් පොත් රජයෙන් ලබා දීම අරඹා දැනට අවුරුදු 20 ක් වෙනවා. මෙහි පරමාර්ථය වුණේ ළමයකු අවුරුදු තුනක් මේ පොත් පංති තුනකට භාවිතා කළ යුතු බවයි. එදා අපි පාසල් යන කාලේ අවුරුදු තුන, හතර මේ පොත් මාරු කරමින් භාවිතා කළා. එදා අපි මේ පොත් පරිස්සම් කරලා අලුත් පොත් විදියටයි අනිත් පිරිසට දුන්නේ.රජයෙන් නොමිලයේ පොත්ලබා දෙන්න ගත්තහම මේ පොත් ගැන කාටවත් වගකීමක් නැහැ. ඒ ආණ්ඩුව නොමිලේ පොත් දෙන නිසයි. රජය වසරකට පොත් සඳහා මිලියන 3000 ක් වියදම් කරනවා. මේ මිලියන 3000 යොදවා අපි පොත් මුද්‍රණය කොට දුන්නාම නැවතත් ලබන වසරේ සියයට 90 කට විතර අලුතින් පොත් මුද්‍රණය කරනවා. විෂය නිර්දේශය වෙනසක් වෙනවා නම් ගැටලුවක් නැහැ. මම දකින දේ තමයි මේ පොත් පිළිබඳ වගකීම අපි කාටවත් පවරා නැහැ. අපි ළමයින්ට පොත් දෙනවා බනිස් දෙනවා වගේ. ළමයි ඒවා ගෙදර ගෙනියනවා. සියයට 10 ක් මේස අස්සේ අම්මලා මේවා හොයන්නෙත් නැහැ. නොමිලේ ලැබෙන නිසා. මේ නිසා මේක මහා අපරාධයක්.වසරකට මිලියන 1000 ක් ඉතුරු කර ගත්තොත් අපිට පාසල් ගොඩනැගිලි කීයක් හදන්න පුළුවන්ද? අපි හදන්නේ මේ මිලියන 3000න් 1000 ක් ඉතුරු කර ගෙන ආණ්ඩුවේ වෙන වැඩකට යොදවන්න නොවේ. ඒක අධ්‍යාපනයේ වෙන අවශ්‍ය දෙයකට යොමු කරන්න.උදාහරණයක් ලෙස රජය එක ළමයකුට වර්ෂයකට පොත් වලට පමණක් දහස් ගණනක් වියදම් කරනවා. නමුත් වටිනාකමක් නැහැ.මෙම මුදල ඉතුරු කර ගන්න දැනට වැඩපිළිවෙළක් හදලා තියෙනවද?මේකට අප යම්කිසි ක‍්‍රම වේදයක් හඳුන්වා දෙන්න ඕනෑ. පොත් ළමයින්ට දුන්නට පස්සේ ඒ වගකීම බෙදිලා යන්න ඕනෑ. අපි මේ පොත් වගකීමකුත් සමඟ මව්පියන්ට බෙදා දෙන්න ඕනෑ. මවුපියන්ට පොත් බාර දිය යුත්තේ එය සියයට 70 ක විතර හොඳින් නැවත බාරදිය යුතුය යන වගකීමත් සමඟ.” අද මේ දේ වෙන්නෙ නැහැ. විදුහල්පති, ගුරුවරු මවුපියෝ මේ කවුරුත් වග කියන්නෙත් නැහැ.අපි මවුපියන්ට රුපියල් 1200 ක් වටින පොත් කට්ටලයක් දුන්නොත් මව්පියෝ වටිනාකමෙන් තුනෙක් එකක් අඩුකරලා එනම් රුපියල් 900 ක් වටිනා පොත් කට්ටලයක් වර්ෂය අවසානයේ අපට දෙන්න ඕනෑ. මේ රුපියල් 900 වටිනා පොත් දෙන්න බැරි නම් ඒ රුපියල් 900 වටිනාකම මුදලින් හෝ අපිට දෙන්න ඕනෑ. මම ඉදිරියේදී මේ යෝජනාව කරනවා.මීට ගුරුවරුන්ටත් දායක වෙන්න පුළුවන්. පොත් හොඳට පරිස්සම් කරපු ළමයකුගේ පොතක් පංතිය ඉදිරියට ගෙනැල්ලා අගය කළොත් අනිත් ළමයිනුත් ඒ සඳහා යොමු වෙන්න පුළුවන්. විදුහල්පතිට වුවත් මේ සඳහා දායක වෙන්න පුළුවන්.පාසල්වල මේ වගේ ප‍්‍රායෝගික ප‍්‍රශ්න ගොඩාක් තියෙනවා. අද පාසල් ඇරුණහම ළමයින්ට කලින් සමහර ගුරුවරු ගෙවල්වලට යනවා. ළමයින් පන්තියේ පොත් ගත්තද බලන්න කෙනෙක් නැහැ. ඒ නිසා හැමෝටම මෙහි වගකීමක් තියනවා.මේ සම්බන්ධව අමාත්‍යංශය පාසල් දැනුවත් කරලා නැද්ද?අමාත්‍යාංශය චක‍්‍රලේඛ මගින් පාසල්වලට උපදෙස් ලබා දී තිබෙනවා. නමුත් චක‍්‍රලේඛ යැව්වට කවුරුත් කියවන්නෙ නැහැ. මං හදන්නේ මෙය ජාතික ව්‍යාපාරයක් ලෙස කරන්න. මම විදුහල්පතිවරුන්ට බලකර කියනවා පොත්වලින් සියයට 50 ක් ඊළග වසර සඳහා පාවිච්චි කරන්න පුළුවන් මට්ටමින් තියා ගන්න කියලා. විදුහල්පතිවරුනට උසස්වීම් දෙනකොට අපි මේ ගැනත් හොයා බලනවා.තවමත් බහුතරයකට පෙළ පොත් ලැබී නැහැ. සමහර පාසල්වල පොත් ඡායා පිටපත් කරගෙනයි භාවිතා කරන්නේ. ළමයින් මෙලෙස අපහසුතාවයකට පත් කරන්නේ ඇයි?මුද්‍රණාල දෙකකින් අපට තවම මුද්‍රණය කළ පොත් ලබා දී නැහැ. පොත් මුද්‍රණය කරන්න ඒ ආයතනවලට බාර දෙන කොට ඒ අයගේ හැකියාවපිළිබඳ හරිහැටි අධ්‍යයනය කර නොවේ ලබාදී තියෙන්නේ. මේ වගකීම අමාත්‍යාංශය බාරගන්න ඕනෑ. වෙන කවුද මීට වගකියන්නේ?ග‍්‍රන්ථ ප‍්‍රකාශන කොමසාරිස් ඉල්ලා අස්වුණේ ඇයි?කොමසාරිස්ට 15 වැනිදා වෙනකොට පොත් දෙන්න බැරිවීම තමයි හේතුව. ඔහු පුන පුනා කිව්වා 15 වැනිදා පොත් දෙනවා කියලා. අප ඔහුට ඒ වගකීම පැවරුවත් එය කරගන්න බැරිවුණා. අන්තිමට කොමසාරිස්ට ඉල්ලා අස්වෙන්න සිදුවුණා.මේ මුද්‍රණාලවලට කොන්ත‍්‍රාත් බාර දුන්නේ කවුද?ටෙන්ඩර් මණ්ඩලවලින්. ඒ නිසයි මම කියන්නේ මීට අමාත්‍යංශය වගකිව යුතුයි කියලා. පොත් සම්බන්ධව කලින් අවුරුදුවල තත්ත්වය මීටත් වඩා නරකයි. ඇත්තටම මේ වසරේ ටිකක් හොඳයි.ගිය වසරවලට වඩා මෙවර පොත්වල මුද්‍රණ දෝෂ වැඩිවෙලා?ඇත්තටම මෙහි වගකීම අප දරනවා. පොත්වල ගුණාත්මකභාවය සහ අන්තර්ගතය මෙන්ම සෝදුපත් බැලීම සඳහාත් අය ඉන්නවා. මේ අයට ගෙවන්නේ දහස් ගණනින්. ඒත් අවසාන නිෂ්පාදනය පුස්සක් නම් වැඩක් නැහැනේ. අප මේ වැරැදි ලබන වසරේ සිදුවීමට ඉඩ තබන්නේ නැහැ.ජාතික වගකීමක් විදියට සලකා වැඩ කටයුතු කරනවා. පොත් නොලැබුණු පාසල්වලට මේ මාසයේදී පොත් ලැබෙයි. අඩුපාඩු තියෙන ඒවාට දැන් කරන්න දෙයක් නැහැ.රාජ්‍ය මුද්‍රණ නීතිගත සංස්ථාවේ රජයේ නිල ලාංඡනය නැති පොත් විකිණීමට තියෙනවා යැයි ආරංචියි. පාසල්වල පොත් හිඟයක් තියෙද්දි මෙහෙම විකිණීම කරන්න කවුද අවසර දීලා තියෙන්නේ?අපි පෞද්ගලික පාසල්වලට සල්ලි වලටයි පොත්දෙන්නේ. මුද්‍රණ නීතිගත සංස්ථාව වෙනමම පොත් මුද්‍රණය කොට විකුණනවා ද දන්නේ නැහැ. අපේ හැම පොතකම රජයේ නිල ලාංඡනය යොදනවා.රාජ්‍ය මුද්‍රණ නීතිගත සංස්ථාවෙන් අපේ ඇනවුම් සියල්ල සපයා ඉවරයි. තවමත් මුද්‍රණාල දෙකක් පොත් සපයා නැහැ.ශිෂ්‍යත්ව විභාගය සම්බන්ධව මේ වසරේ සිට වෙනස්කම් රාශියක් කර තියනවා. මේ වෙනස්කම් කොයි ආකාරයටද සිදුවෙන්නේ?ශිෂ්‍යත්ව විභාගයට ලබන වසරේ සිට හැම ළමයකුම පෙනී හිටින්න ඕනෑ. මින් බලාපොරොත්තු වන්නේ අධ්‍යාපනයේ, ගුණාත්මක භාවය මැනීමයි. අපිට මින් ළමයින්ගේ භාෂා, ගණිත සහ ලිවීමේ හැකියාව ආදී හැම දෙයක්ම බලාගන්න පුළුවන්. මේ නිසයි අනිවාර්ය විභාගයක් කරන්නේ.අතීතයේ මේ විභාගය ලිව්වේ දුප්පත්ම ළමයි. ඒ මධ්‍ය මහා විද්‍යාලයකට යන්න. පසුව 1977 දී පමණ ශිෂ්‍යත්ව විභාගය ජනප‍්‍රිය පාසල්වලට සිසුන් ඇතුළත් කිරීමේ විභාගයක් බවට පත්කළා. මේ මඟින් ගම්බද ශක්තිමත් පවුල්වල ළමයිනුත් කොළඹ හොඳ පාසලකට එන්න උත්සාහ කළා. අද මෙය සියලු දෙනාටම පොදු විභාගයක්. මෙයින් සමත්වෙන අය ජනප‍්‍රිය පාසල්වලට යන්න ඉල්ලනවා නම් ඊට ඉඩ ලබාදෙන්න ඕනෑ.මෙතැනදී විභාග ක‍්‍රමයේ වෙනසක් කරනවද?කොහෙත්ම නැහැ. වෙනදා විදිහටමයි විභාගය තියෙන්නේ. අපි මේ අයට අවශ්‍ය නම් පාසලෙන් සහතිකයක් දෙනවා. විභාග දෙපාර්තම්න්තුවෙන් සහතික නිකුත් කරන්නේ නැහැ.ජාතික පාසල්වලට ළමයින් ඇතුළත් කිරීමේදී ජාතික පාසල් අධ්‍යක්ෂගේ බලතල ඉවත් කොට ඒ බලතල අධ්‍යාපන ලේකම්වරයා යටතට ගෙන තියෙනවාද?මෙතන බලතල අහෝසි කිරීමක්ම නොවේ සිදුවුණේ. ජාතික පාසලකට ළමයකු ඇතුළත් කරගන්න කවුරු හරි ඉල්ලීමක් කළොත් අපි ලිපියක් නිකුත් කරනවා ඉඩකඩ තිබේනම් ඇතුළු කරගන්න කියා. අපිට විශාල වශයෙන් පැමිණිලි ඇවිත් තියෙනවා මේ ලියුම්වලින් සමහරකට ළමයින් ගන්නවා. සමහරකට ගන්නේ නැහැ කියල. විදුහල්පතිවරුන්ට අවශ්‍ය අය ගන්නවා කියලා චෝදනා තියෙනවා. තවත් සමහර අය චෝදනා කරනවා මේ ගන්න අය ගන්නේ අවිධිමත්ව, විවිධ ප‍්‍රතිලාභ යටතේ කියලා. මේ නිසා අධ්‍යාපන ඇමැතිතුමා තීරණය කළා මේ ලියුම් නිකුත් කිරීමේ ක‍්‍රමය නවත්තන්න. අපට අත්‍යවශ්‍ය ළමයෙක් දාන්න තියෙනවා නම් ඒ කියන්නේ පිටරට සිට ආපු ළමයෙක්, වාර්ෂික ස්ථාන මාරුවීම් ලැබ ආපු දරුවෙක් වගේ ඉන්නවා නම් ඒ දරුවා ඇතුළු කරන්න අපි වැඩ පිළිවෙළක් යොදනවා. එය හිතුමතයට ලියුම් දහස් ගණනක් ගහන ක‍්‍රමයක් නෙමේ. මේ නිසා මගේ අස්සන නැතිව කිසිම ළමයෙක් ගන්න එපා කියලා සියලුම ජාතික පාසල් ප‍්‍රධානීන්ට දැනුම් දුන්නා.වෙනදාට ජාතික පාසල් අධ්‍යක්ෂ නමින් ලියුම් 500ක් විතර දිනකට නිකුත් කරනවා. දැන් ඔහුට ලියුම් නිකුත් කරන්න බලයක් නැහැ. ළමයින් ඇතුළත්කිරීම හැර ජාතික පාසල්වල අනෙකුත් වැඩ ජාතික පාසල් අධ්‍යක්ෂ විසින් සිදු කරනවා.මේ ක‍්‍රමයට ළමයින් ඇතුළත් කිරීම කරන්නේ කොහොමද?මේ පිළිබඳ ඉල්ලීමක් ආවහම මණ්ඩලයකින් ඒ පිළිබඳ සාකච්ඡා කර මේ ළමයාට පාසල් දීම අත්‍යවශ්‍යනම් ළමයා ගන්න කියා අප නියෝගයක් දෙනවා. ඒ මිස ඉඩකඩ තිබේනම් ගන්න, සම්මුඛ පරීක්ෂණ පවත්වා ගන්න කියලා අපි මින්පසු ලියුම් නිකුත් කරන්නෙ නැහැ. අපි නියෝග කරනවා මේ ළමයා ඇතුළත් කරලා වාර්තා කරන්න කියලා.පසුගිය දවසක පැමිණිල්ලක් තිබුණා ජාතික පාසල් අධ්‍යක්ෂගේ අස්සන හොරට ගහලා ළමයින් 14 දෙනෙකු පාසල්වලට ඇතුළත් කරලා කියා. මේ ගැන වංචා විමර්ශන අංශයට දැනුම් දී තියෙනවා.සල්ලි ගැනීම්, හොරට වැඩ කිරීම් මේ ක‍්‍රමයෙන් කිසිසේත්ම කරන්න බැහැ.එතකොට 1 හා 6 හැර අනිකුත් පංතිවලට ශිෂ්‍යයන් ගැනීමේ චක‍්‍රලේඛයට මොකද වෙන්නේ?මින්පසු චක‍්‍රලේඛයට අනුව ශිෂ්‍යයන් ගන්න කියා අප ලිපි නිකුත් කරන්නේ නැහැ. චක‍්‍රලේඛය එහෙමම තිබුණාවේ. එය අහෝසි කිරීමක් කරන්නේ නැහැ. අපි ඇත්ත තත්ත්වය බැලුවොත් ජාතික පාසලක 1 වසරට ළමයින් 40 ක් ගත්තොත් ඉහළ පන්තිවල ඉඩ තියෙන්නේ කොහොමද? අද වෙන්නේ උගන්වන්න බැරි තරමට පිරිසක් පන්තිවලට දමනවා. මීට පස්සේ පාසල් සම්මුඛ පරීක්ෂණ පවත්වන්නේ නැහැ. සාධාරණ හේතුවක් තියනවා නම් අපි සොයා බලා ඉඩ තියෙනවානම් ළමයා ගන්න කියලා නියෝග දෙනවා. ඒ වගේම කී‍්‍රඩා හෝ වෙනයම් දෙයකට දක්ෂ ළමයෙක් ඉන්නවානම්, ඔහු පාසලට ගන්න විදුහල්පතිට අවශ්‍යනම් අපි ඒ ගැන හොයලා බලා කටයුතු කරනවා.පළාත් පාසල් පාලනය පළාත් බලධාරීන් විසින් සිදු කරනවා. පසුගිය බදාදා සිට ජාතික පාසල්වලට ලියුම් දෙන්නේ මම පමණයි.මවුපියන් අපට පැමිණිලි කරනවා ලියුම් වර්ග 3 ක් තියෙනවා කියලා. නැවත පැමිණිලි කරනවා ලියුම් දීලා විදුහල්පතිවරුන්ට මේ ළමයා පමණක් ගන්න කියලා කෝල් කරනවා කියලා. දැන් අපිට මේ ක‍්‍රමය නිසා කිසිම චෝදනාවක් එන්නේ නැහැ. දහස් ගණන් ලියුම් දෙන්නෙත් නැහැ. දුන්නොත් දෙන්නේ ළමයා ගන්න කියා නියෝගයක් පමණයි.අද පාසල්වල ඉංගි‍්‍රසි මාධ්‍යයෙන් අධ්‍යාපනය හැදෑරීම පිළිබඳ ජාතික ස්වභාෂා කොමිසම අමාත්‍යංශයට චෝදනා කරනවා. මෙතැන ගැටීමක් ඇතිවෙනවා නේද?මේ ප‍්‍රතිපත්ති තීරණය ගන්නකොට මගේ සම්බන්ධයක් තිබුණේ නැහැ. මේ තීරණය ගන්න ඇත්තේ ජාතික අධ්‍යාපන කොමිසම් සභාවත් සමඟ සාකච්ඡා කරලා වෙන්නැති. හිතුවක්කාරකමට අපට එහෙම තීරණයක් ගන්න බැහැ. අප කාටවත් බලකරන්නැහැ ඉංගි‍්‍රසියෙන් ඉගෙනගන්න කියලා. අප කියන්නේ දේශීය භාෂාවෙන් ඉගෙනගන්න කියලා. නමුත් කවුරුහරි ඉගෙනගන්න කැමැතිනම් රජයක් විදියට අප ඒ අයට පහසුකම් දෙන්න සිදුවෙනවා.පාසල්වලට පංතියකට ළමයින් 48 වෙනකම් ඇතුළු කරගන්න අමාත්‍යංශයෙන් කිව්වත් සමහර පාසල්වලට මෙම 48 සීමාවට ළමයින් ඇතුළු කිරීම සාධාරණව සිදුවෙන්නෙ නැහැ?1 වසරට ළමයින් තෝරා ගැනීමට මෙවර විදුහල්පතිට බලයක් නැහැ. සම්මුඛ පරීක්ෂණ හා අභියාචනා මෙහෙයවන්නේ නියෝජ්‍ය අධ්‍යාපන අධ්‍යක්ෂවරයෙක්. ආසන්නතාවය තෝරන්නේ අර මණ්ඩලයෙන්මයි. පාසලට ආසන්න ළමයා නොතේරී ඊට එහා ළමයකු තේරී තියෙනවනම් අපට ඒ ගැන සොයා බලන්න පුළුවන්.තවමත් පාසලක් ලැබී නැති ළමයින්ට මොකද වෙන්නේ?පාසල් නොගිය ළමයි නැහැනේ. ගිය වසරේ හැම ළමයෙක්ම පාසල් ගියා. මේ ළමයින් හැමෝටමත් පාසල් දෙනවා. ජනපි‍්‍රය පාසලකට තම ළමයා දාගන්න හැම මවුපියකුම කැමැතියි. ඒකයි ප‍්‍රශ්නය.විදුහල්පතිවරුන් 10 දෙනකුට විරුද්ධව අල්ලස් චෝදනා තියෙනවා. මේවා දැනට විභාග වෙනවාද?මේවා අපි අල්ලස් කොමිසමට යවා තියෙනවා. දැනට පරීක්ෂණ කටයුතු කරනවා. ඒ සඳහා කාලයක් ගතවෙයි. මේ රටේ අල්ලස් පිළිබඳ තත්ත්වය හරිම වෙනස්. අපිට ආවේගයක් ආවාහම අපි ගිහින් පැමිණිලි කරනවා. පස්සේ පගාව දුන්න කෙනාට අනුකම්පාවක් ඇතිවෙනවා. සමහරවිට උසාවියට සාක්කි දෙන්න යන්නේ නැහැ. නැතිනම් අහුවුණු කෙනා එයාට පගාවක් දෙනවා. දීලා නිදහස් වෙනවා. මේක තමයි වෙන්නේ.දැනට පවතින්නේ ගුරු හිඟයක්ද? ගුරු අතිරික්තයක්ද?2,10,000 ක් වන සමස්ත ගුරුවරු සංඛ්‍යාවට 12,000 ක අතිරික්තයක් තියෙනවා. නමුත් දුෂ්කර පළාත්වලට ගුරුවරුන් නැහැ. අපි ගාව ගුරුමාරු ප‍්‍රතිපත්තියක් තියෙනවා. මට දැන් ගුරුවරයෙක් මාරු කරන්න බැහැ. දුර පළාතකට මාරු කෙරුවොත් මොකද වෙන්නේ. ඔහු හෝ ඇය මානව හිමිකම් ගිහිල්ලා නිදහස් වෙනවා.ඒ ඒ පළාත්වලින් ගුරුවරු බඳවා ගැනීමේ ප‍්‍රතිපත්තියක් ආරම්භ කළොත් මේ ප‍්‍රශ්නය විසඳෙනවා නේද?ලබන වසරේ සිට අපි විද්‍යාපීඨවලට ගුරුවරු බඳවා ගන්නේ ඒ කොට්ඨාසවල පුරප්පාඩු අනුව ඒ ඒ පළාත්වලිනුයි.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=af0803025</link>
    <topic>අරක්කු බෝතලයයි කට ගැස්මයි මිනීමැරුම හෙළි කරයි</topic>
    <author>කීර්ති මෙන්ඩිස්</author>
    <content>රම්බොඩ නව උමං මඟ ඔස්සේ පුංචි එංගලන්තයට අලුත් පාරක්ජීවිතය සුන්දරයිඇමැති පණ දෙන, දොස්තරලා වළ දමන සේනක බිබිලේ ගේ බේත් තුණ්ඩුවමින්පසු ළමයි ගන්න ලියුම් දෙන්නේ මමයිඅරක්කු බෝතලයයි කට ගැස්මයි මිනීමැරුම හෙළි කරයිකීර්ති මෙන්ඩිස්අත්තනායක මුදියන්සේලාගේ පෙ‍්‍ර්මදාස අම්පාර පරගහකැලේ පදිංචිකරුවෙකි. හතළිස් නව හැවිරිදි තිදරු පියකු වන හෙතෙම ජීවත්වීම සඳහා දැඩි වෙහෙසක් ගත්තේය. නැති බැරිකම කරපින්නාගෙන පැමිණි අහිංසකයකු ලෙස හේ ගමේ ජීවත් වූයේය.පෙ‍්‍ර්මදාස ගේ ලොකු පුතා උස් මහත් වී ගෙදර බර කරට ගත්තේ යුද හමුදාවට එක්වීමෙනි. රට දැය සුරැකීමේ චේතනාවෙන් ලොකු පුතා හමුදාවට බැඳීම ගැන පෙ‍්‍ර්මදාස පසු වුයේ මහත් ආඩම්බරයකිනි. අනෙක් දරු දෙදෙනාගෙන් කෙනෙක් ආබාධිතයෙකි. නිවෙසේ අගහිඟකම් නිසාම පෙ‍්‍ර්මදාසට බිරිය රට රැකියාවකට යැවීමට සිදු වුයේය. ඒ අතර හෙතෙම සිය දෑතේ වීරියෙන් සෙසු දරුවන් දෙදෙනා රැක බලා ගත්තේය.ආබාධිත දරුවා නිවෙසේ තනිකර යන්නට ඔහු අකමැති වුවද බඩ වියත රැක ගන්නට කළ හැකි දෙයක් නොවූයෙන් දරුවා තනි කර කුලී වැඩකට යන්නට පෙ‍්‍ර්මදාස සිතුවේ වෙන කරන්නට දෙයක් නැති නිසාය.අම්පාර දිසා බාර නියෝජ්‍ය පොලිස්පති රියන්සි පෙරේරාඔහු කුලී වැඩට ගියේ නිවෙසට සැතපුම් ගණනාවක් ඈතින් පිහිටි අක්කරපත්තුව ප‍්‍රදේශයේ අලුතින් ඉදිවෙන නිවාස සංකීර්ණයකය. මුස්ලිම් ජාතිකයන් වෙනුවෙන් ඉදි වූ මෙම නිවාස සංකීර්ණයේ වැඩ කිරීමෙන් සිතට සරිලන මුදලක් ලැබීම පෙ‍්‍ර්මදාස මෙහි ඒමට ප‍්‍රධාන හේතුව වූයේය. නිතර දෙවේලේ දරුවන් බලන්නට යෑමට තරම් ආදායමක් නොලැබූ පෙ‍්‍ර්මදාස නිවාස සංකීර්ණයට යාබද තැනක නතර වී කුලී මුදල ද රැගෙන මසකට වරක් දරුවන් බැලීමට යෑම පුරුද්දක් කර ගත්තේය.පසුගිය දහ අට වැනිදා ඔහු සිය ගම් බිම් බලා පිටත් වූයේ ද එලෙසිනි. අතට ලැබුණු මුදලෙන් දරුවන් කන්න බොන්න ආසා කරන දේ රැගත් ඔහු වෙනදාට වඩා වේලාසනින් පරගහකැලේට ළඟා විණි. දරුවන් ද තාත්තා එනතුරු බලා සිටියේ නොඉවසිල්ලෙනි.තාත්තේ ඉඳලා යන්න“තාත්තේ දවස් දෙකක්වත් ඉඳලා යන්න...” දියණිය එසේ කියද්දී පෙ‍්‍ර්මදාසගේ නෙතට කඳුළු ඉනුවේ අම්මාගේ ද සෙනෙහස අහිමි ඔවුන්ට තමාගේ ආදරය ද හරි හැටි නොලැබෙන නිසාය.“නැහැ පුතේ... මම දවස් හතරක්ම ඉන්නවා..” පෙ‍්‍ර්මදාස පුංචි දරුවාගේ හිස අත ගෑවේ උතුරා යන පිය සෙනෙහසිනි. මව ද නොමැති දරු දෙදෙනා සමඟ කෙළි දෙළෙන් පසුවූ ඔහු විසි දෙවැනිදා යළි අක්කරපත්තුව බලා පිටත් වූයේ නෙතේ වැකුණු කඳුළු පිසදමමිනි.“ලබන පාර එනකොට මම ඔයාට සෙල්ලම් බඩු ගේන්නම්කො...”“තාත්තේ මටත් ඕන...”“හරි හරි.. දෙන්නටම තමයි...”දින හතරක් දරු සුරතල් බැලූ පෙ‍්‍ර්මදාස විසි දෙවැනිදා දහවල් වන විට සිය නවාතැනට පැමිණි අතර පසුදා උදෑසන අක්කරපත්තුව පොලිසියට ලැබුණු පැමිණිල්ලකින් දැන ගන්නට ලැබුණේ එසේ පැමිණි පෙ‍්‍ර්මදාස නාඳුනන පිරිසක් විසින් කපා කොටා මරා දමනු ලැබූ බවකි.පොලිසියට මේ මරණය මහත් ප‍්‍රහේලිකාවක් විය. විජිත විජේකෝන් හා අසාර් යන පොලිස් පරීක්ෂකවරුන් සිද්ධිය දැන ගත් වහාම එතැනට පැමිණි අතර අමානුෂික ලෙස මරා දමා සඟවා තිබූ පෙ‍්‍ර්මදාසගේ සිරුර ඔවුනට සොයා ගත හැකි විණි. හිසට බෙල්ලට හා දෙපාවලට ද තියුණු ආයුධයකින් පහරදී තිබූ අතර දෙපා හා අත් කපා දමා තිබිණි. සිරුර ඔහු නතරව සිටි කූඩාරමේ සඟවා තිබූ අතර ඒ අවට කිසිවකුගෙන්වත් පෙ‍්‍ර්මදාසට වූ දේ දැන ගන්නට පොලිස් පරීක්ෂකවරුන්ට නොහැකි විණ.“නිවාස සංකීර්ණයේ සියල්ලම මුස්ලිම්වරුන්... පෙ‍්‍ර්මදාස විතරයි සිංහලයකුට හිටියේ.. ඒ නිසා කවුරුත් කිසිවක් කීවේ නැහැ. හෝඩුවාවක් සොයා ගැනීමට දැඩි වෙහෙසක් දරන්නට වුණා.”පෙ‍්‍ර්මදාසගේ ඝාතනය ජාතිවාදී ප‍්‍රශ්නයක් ලෙස හුවා දක්වන්නට සමහරු උත්සාහ ගත්හ. මේ ගැන කතාබහ උත්සන්න වෙද්දී ඝාතනය පිළිබඳව අම්පාර කොට්ඨාශ බාර ජ්‍යෙෂ්ඨ පොලිස් අධිකාරිවරයා විසින් දිසා බාර නියෝජ්‍ය පොලිස්පති රියන්සි පෙරේරා මහතා දැනුවත් කරනු ලැබීය.“මීට සතියකට පමණ පෙර අම්පාරේ දේවගැතිවරයකු ඝාතනය කිරීම පසුපසත් ඔවැනිම කුමන්ත‍්‍රණ කටකතා තිබුණා.. ඒත් අපි ඝාතනයට අදාළ පුද්ගලයන් නීතියේ රැහැනට කොටු කර ගත්තා... පෙ‍්‍ර්මදාස නමැත්තාගේ ඝාතනය ගැනත් මං ජ්‍යෙෂ්ඨ පොලිස් අධිකාරිවරයාට උපදෙස් දුන්නා. සිද්ධිය වූ තැන නිරීක්ෂණය කරන ලෙස... ඒ මොහොතේ ඔහු මට දැනුම් දුන්නා ඝාතනය වූ තැන හිස් අරක්කු බෝතලයක් ඇති බව...” නියෝජ්‍ය පොලිස්පති රියන්සි පෙරේරා මහතා කීවේය.අපරාධය වූ ස්ථානය නිරීක්ෂණය කළ පොලිස් නිලධාරීහු කිසියම් ‘ඉවක්’ සොයා ගැනීම සඳහා නිල සුනඛයන් යෙදවූහ.ඇඟිලි සටහන් නිරීක්ෂණ නිලධාරිහුද එතැන නිරීක්ෂණය කළහ. හිස් මත්පැන් බෝතලයක් සොයා ගැනීමට හැකිවූයේ ඒ අතරය. ඒ අසලම ඉතිරිවූ කටගැස්ම ද විය.සම්මාදම“ඔය මනුස්සයා ඔය අරක්කු බෝතලේ තනියම බොන්නෙ නැහැ... අඩු තරමින් තවත් එකෙක් හරි දෙන්නෙක් වත් ඕකට සම්මාදම් වෙලා ඇති... ඒ පස්සේ යන්න... ඔත්තුවක් සොයාගත හැකිවෙයි...”නියෝජ්‍ය පොලිස්පතිවරයා අක්කරපත්තුව පොලිස් ස්ථානාධිපතිවරයා දැනුවත් කෙළේ ය. ඒ අනුව යළි පරීක්ෂණ ඇරඹිණි.නිවාස සංකීර්ණයට ගිය නිලධාරිහු එතැන සිටි තරුණයන් කිහිප දෙනෙකුගෙන් ම නොයෙක් දෑ විමසූහ. සමහරු දන්නා දේ කීහ. සමහරු කිසිවක් නොදුටු බවත් නොදත් බවත් පැවසූහ. ඒ අතර ලාබාල තරුණයෙක් ද සිටියේ ය. ඔහු පොලිස් නිලධාරියා සමඟ පෙ‍්‍ර්මදාස මරා දමා තිබූ තැන හා ඔහු මරා දමා තිබූ ආකාරය ගැන කටමැත දොඩවන්නට විය. පොලිස් නිලධාරීන්ට ඔහු බොහෝ සේ උදව් කෙළේය.“මිනිහා කතා කරනවා වැඩියි වගේ... දෙතුන් දෙනා දෙපැත්තට කරලා ප‍්‍රශ්න කරමු...”නිලධාරියෙක් කීවේය. ඒ අනුව එතැන සිටි දෙතුන් දෙනා වෙන වෙනම තැන්වලට රැගෙන ගොස් ප‍්‍රශ්න කරන්නට නිලධාරීහු උත්සුක වූහ.“අපි නෙමේ සර්... එයා තමයි උදැල්ලෙන් ගැහුවේ...”අවසානයේ එකෙක් කීවේය. ඔහු පොලිසිය හමුවේ කට මැත දෙඩූ තරුණයා විය. අවසානයේ සියල්ල හෙළි විය.“මේ ගැන කාට හරි කියලා තිබුණොත් අපි මරනවා කියලා කිව්වා” තවකෙක් කීවේය.පෙ‍්‍ර්මදාස එදා නවාතැනට පැමිණියේ දැඩි වෙහෙසකිනි.“පුංචි අඩියක් ගැහැව්වා නම්... හොඳයි...”ඒ අනුව පෙ‍්‍ර්මදාස ගෙනා බෝතලයට එක් වූයේ සංකීර්ණයේ ම කොලු ගැටව් තිදෙනෙකි. පෙ‍්‍ර්මදාස හතළිස් නව හැවිරිදි වුවද කොලු ගැටව් ලාබාල වියේ පසු වූ මුස්ලිම් ජාතිකයන් ය. එකෙක් විසි දෙහැවිරිදි ය. තවකෙක් විසි හැවිරිදිය. අනෙකා දහතුන් හැවිරිදි ය.උදලු පහරමධු විත බෝතලයට සරිලන කටගැස්මක් ද විය. තිදෙනා අල්ලාප සල්ලාප දොඩවමින් බෝතලය හිස් කළහ. පෙ‍්‍ර්මදාස සිය දරුවන් ගැන ඔවුන්ට කීවේය.“මට දරුවෝ මතක් වෙනවා...අම්මත් නැති ළමයිනේ...”තවත් කතාව දුර දිග නොගියේ ය. හිටි හැටියේ කිපුණු එකෙක් පෙ‍්‍ර්මදාසට උදැල්ලෙන් පහර දුන්නේ ය. පහර පිට පහර වැදුණු පෙ‍්‍ර්මදාස නිහඬ විය. ඉන් නොනැවතුණු ඔවුහු පෙ‍්‍ර්මදාසගේ අතපය ද උදැල්ලෙන් කපා දැමූහ. අවසානයේ බෝතලයේ ඉතිරි ඩිංග ද කටේ හළාගත් ඔවුන් කට ගැස්ම ද ගිල දමා එතනින් පලා ගියේ පෙ‍්‍ර්මදාසගේ සිරුර කූඩාරම යට සඟවමින් ය. පෙ‍්‍ර්මදාසගේ ඝාතනය සදා අභිරහසක් වනු ඇතැයි ඔවුන් සිතන්නට ඇත.මූලික විමර්ශනයේදී පෙ‍්‍ර්මදාසගේ ඝාතනය සැකකරුවන් නොදන්නා අපරාධයක් ලෙසට වාර්තා විය. සාක්කි ගොනු කළ හැකි පුද්ගලයින්ගෙන් බහුතරයක් මුස්ලිම් වැසියන් වීම නිසා අපරාධය සැඟවීමට ද උත්සාහ ගැනිණි.අනෙක් අපරාධවලට වඩා මෙම අපරාධය සාහසික වූයේ මරණකරු වූ පෙ‍්‍ර්මදාසට අමානුෂික ලෙස පහර දී දෙපා බිඳ දණ හිසින් දෙපා ඉහළට නමා අඹරා විකෘතිකර තිබීමය. එමගින් අපරාධකරුවන්ගේ කුරිරු බව මනාව පැහැදිලි වන බව පොලිසිය පවසයි. පරීක්ෂණ නිලධාරීන්ගේ දක්ෂ විමර්ශනය, පරිණත නිරීක්ෂණය හා උකුසු ඇස නිසා සැකකරුවන් නීතියේ රැහැනට හසුකර ගැනීමට පොලිසියට හැකි විය.හේතු සාධකඝාතනය සම්බන්ධයෙන් සැකපිට අත්අඩංගුවට ගත් පුද්ගලයන් ලාබාල තරුණයන් වීම මෙහි තවත් විශේෂයකි.පර්යේෂණ හා පරිවේෂණ සාක්කි වලින් ලද සහාය ද සත්‍යය ඔප්පු කර ගැනීමට බොහෝ සෙයින් වැදගත් වූ බව පොලිසිය කීය.පෙ‍්‍ර්මදාස මරා දමන්නට තරම් වූ හේතු සාධකය මෙතෙක් හරිහැටි අනාවරණය වී නැතත් ඔහු සිංහල ජාතිකයකු වීම මෙම අපරාධය අමානුෂික වීමට හේතුවන්නට ඇති බව දැනට සිතිය හැකි බව පොලිසිය කීය.අවසානයේ දරුවන්ට පෙ‍්‍ර්මදාස නැති විය. තාත්තා යළි එනතුරු ඔවුන් තවමත් බලා සිටිනු ඇත. අම්මාගේ සෙනෙහස අහිමිවූ ඔවුන්ට පියාගේ ආදරය හා උණුසුම යළි කිසිදා නොලැබෙනු ඇත. එය ඔවුන්ගේ දෛවයේ සරදමක් බඳු ය.අම්පාර දිසා බාර නියෝජ්‍ය පොලිස්පති රියන්සි පෙරේරා මහතාගේ උපදෙස් මත කොට්ඨාස බාර ජ්‍යෙෂ්ඨ පොලිස් අධිකාරි ආනන්ද විජේසූරිය මහතාගේ අධීක්ෂණයෙන් අක්කරපත්තුව පොලිස් ස්ථානාධිපති විජිත විජේකෝන් අපරාධ විමර්ශන අංශය බාර පොලිස් පරීක්ෂක බේනු අසාර් ඇතුළු නිලධාරීන් කණ්ඩායමක් සිද්ධිය පිළිබඳ පරීක්ෂණවලට එක්වූහ.(පොලිස් පරීක්ෂණ ඇසුරෙන් ලිපිය සකස් විය)</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=as0803022</link>
    <topic>දියුණු වීමට කැමැති සමාජය කාන්තාව ආරක්‍ෂා කළ යුතුයි</topic>
    <author>සාකච්ඡා කෙළේ තනූජා ධර්මපාල</author>
    <content>යකඩින් යකඩ වැඩ කරන සුදු කොට කලිසම් ඉංජිනේරුවාදියුණු වීමට කැමැති සමාජය කාන්තාව ආරක්‍ෂා කළ යුතුයිසඳුන් ගස්ගුරු සේවයේ රසකතාමිනිසුනි... ඇගේ කතාව කියවන්න ඔබේ හදවත් එකම කඳුළක් වනු ඇතනෙළුම් විලකාන්තා විමුක්තිය යනු මුළු ලෝකයේ ම අවධානය යොමු වී ඇති මාතෘකාවකි. එහෙත් මානව ඉතිහාසය තුළ ස්ති‍්‍රය පිළිබඳ මුල් ම වගකිව යුතු අවධානය යොමු කරන ලද්දේ අප තථාගතයන් වහන්සේ විසින් බව බොහෝ අය නො දනිති.ස්තී‍්‍ර පීඩනය, ස්ති‍්‍රයට එරෙහි ප‍්‍රචණ්ඩත්වය, වැටුප් විෂමතා ආදී විවිධ කරුණු පිළිබඳ අද වන විට අවධානය යොමුවෙමින් පවතී.මේ කරුණු පිළිබඳ ව ධර්මානුකූූල විමර්ශනයක යෙදෙන්නට අපි අදහස් කෙළෙමු:රාජ්‍ය තාන්ති‍්‍රක මට්ටමින් ව්‍යවස්ථාවකට කාන්තාව පිළිබඳ මුල් ම ඇතුළත් කිරීම සිදු කෙළේ බුදුරජාණන් වහන්සේ යි. එකල ලිච්ඡවීන් ගේ මාණ්ඩලික රාජ්‍යයේ සාමාජිකයන් හත්දහස් හත්සිය හත් දෙනෙක් සිටියා.ඒ අය ගේ ව්‍යවස්ථාව උන්වහන්සේ සාදා දුන්නේ සප්ත අපරිහානිය ධර්ම පාදක කරගෙන යි. එහි පැහැදිලි ව සඳහන් ව තිබෙනවා රාජ්‍යයක් දියුණු වීමට අත්‍යවශ්‍ය කරුණු ගැන. එයින් එකක් තමා කුල කාන්තාවන්ට ගෞරව දැක්වීම.සැලකිලි සම්මාන දැක්වීම. ඔවුන් ගේ ආරක්‍ෂා රැකවරණය සැලසීම මෙන් ම ඇප උපස්ථාන කිරීමත් මෙහි වැදගත් කොට දක්වා තිබෙනවා. දියුණු වීමට කැමැති සමාජයක් අනිවාර්යයෙන් ම කාන්තාව ආරක්‍ෂා කළ යුතු බව එහි සඳහන්. එසේ ම කාන්තාවට ප‍්‍රශංසා කිරීමටත් අප පසුබට නොවිය යුතු යි.බුදුරජාණන් වහන්සේ දුටුවා මේ තත්ත්ව අනිවාර්යයෙන් ම ව්‍යවස්ථාගත විය යුතු බව. ඒ තත්ත්ව උන්වහන්සේ ඒ සමාජයේ කාන්තාවට ලබා දුන්නා. එහෙත් මෙසේ කිරීමට පෙර ලිච්ඡවී කුමාරවරු කාන්තාවන්ට හිරිහැර කර තිබුණා.ස්තී‍්‍රන් මඟ තොට යන විට සුළු සුළු කායික හිංසා පවා කෙරුණා. මේ තත්ත්ව අප තථාගතයන් වහන්සේ දුටුවා. උන්වහන්සේ වටහා ගත්තා මෙය සිදු නොවිය යුතු යමක් බව.එසේ ම කාන්තාව ගේ ආරක්‍ෂාව රටක ව්‍යවස්ථාව මඟින් ම සම්මත වී පැවතිය යුතු බවත් උන්වහන්සේ තීරණය කළා.මේ වගේ තවත් වැදගත් අවස්ථාවක් ගැන මා කියන්නම්. එනම් බුද්ධ කාලීන ව විසූ එක් සිටු කුමරියක් පැවිදි දිවියක් ගත කිරීමට තීරණය කළා. ඈ ඒ වන විටත් විවාහ දිවියක් ගත කොට තිබුණා.ඒත් ඈ භික්‍ෂුණියක් බවට පත්වූවාට පසු ඈට වැටහුණා ඈ ගර්භනී බව. මෙවිට මේ ප‍්‍රශ්නය විසඳීම ;ද්වදත්තට භාර වුණා. දේවදත්ත තීරණය කළා මේ භික්ෂුණිය සසුනින් නෙරපීමට.ඒත් බුදුරජාණන් වහන්සේ මේ බව දැන ගත්තා ම මේ ගැන විමසීමට කාන්තාවකට පැවරුවා. උන්වහන්සේ මේ ගැන ගැඹුරින් කල්පනා කර තිබුණා. විශාඛා උපාසිකාවට යි මේ කාරණාව බාර වුණේ.ඈ මේ ගැන විමසීමේ දී ඇයට වැටහුණා මේ භික්ෂුණිය මුළුමනින් ම නිවැරැදි බව. මෙයින් පසු ව බුදුරජාණන් වහන්සේ භික්ෂුණීන්ට භාර කළා ඒ භික්ෂුණිය හොඳින් රැක ගැනීමට.මේ විදියට ඒ භික්ෂුණිය මෙහෙණවරේ දීම දරුවා ප‍්‍රසූත කළා. ඒ දරුවා තමයි කුමාර කාශ්‍යප.බුදුරජාණන් වහන්සේ ජීවමානව වැඩ සිටි යුගයේ දී කාන්තාවන්ට සපයා දී තිබූ මේ ආරක්‍ෂා රැකවරණ කි‍්‍රයා පිළිවෙත ගැන වත්මන් සමාජයේ කාන්තා විමුක්තිය ගැන හඬ නඟන කිසිවෙක් ම මා හිතන්නේ දන්නේ නැහැ.අප මහ හඩින් කාන්තා අයිතීන් ගැන හඬ නඟන මෙවන් යුගයක උතුරේ ත‍්‍රස්තවාදීන්ට හැකිවුණේ නැද්ද දරුවකු කුසින් දැරූ කාන්තාවක ඔවුන් ගේ ද්වේශ සහගත පහත් කි‍්‍රයාවන් සඳහා යොදවා ගැනීමට? මෙන්න මෙවැනි තත්ත්වවලින් කාන්තාව මුදවා ගත යුතු යි.මෙවැනි විපත්තිකර අවස්ථාවලට කාන්තාව පත්වන්නේ ඔවුන්ට නිසි තැන සමාජය ස්ථාපිත කොට නොතිබෙන නිසා. කාන්තාවන් මේ ආකාරයට හසුරවන්නට හැකි ඒ නිසයි. ත‍්‍රස්තවාදය සහිත සමාජයක කාන්තාවට නිසි තැන නො ලැබී යනවා ම යි.අප තථාගතයන් වහන්සේ යි මේ මානව ඉතිහාසය තුළ මුලින් ම කාන්තාවට වුවමනා පූර්ණ ආරක්‍ෂාව, ගෞරවනීය තත්ත්වය උදාකර දී තිබෙන්නේ. ඒ කාලයේ අන්ධ වනයේ තමයි බොහොමයක් කාන්තාවන් භාවනානුයෝගීව කාලය ගත කෙළේ. එය ගැඹුරු වනයක්. ඉතිං මේ විදියට එක් දිනක් සෝමා නමැති භික්ෂුණිය භාවනානුයෝගී ව සිටින විට පවිටු මාරයා ඈ ඉදිරියේ පෙනී සිටියා. මාරයා එසේ කෙළේ මේ භික්ෂුණිය බියවැද්දීමේ අදහසින්.මාරයා මෙවිට සෝමා භික්ෂුණිය අමතා මෙසේ කීවා. “මේ කාන්තාවක් වූ ඔහේ කවුද? ඔහේ මේ භාවනා කරන්නේ ඍෂිවරුන් අත්පත් කර ගත් විමුක්තියක් අත්පත් කර ගැනීමේ අදහසින් ද? ඇඟිලි දෙකේ ප‍්‍රඥාව ඇති කාන්තාවන්ට එවැනි විමුක්තියක් ලබන්නට කොහෙත් ම බැහැ.”ඇඟිලි දෙකේ ප‍්‍රඥාව කීවේ කාන්තාවට ඇත්තේ බත් ඇටයක් පොඩි කොට බලා එය මැනවින් පිස ඇත්දැයි දැන ගැනීමේ නුවණ යන්නයි. කාන්තාවට ඇත්තේ එවන් ඥානයක් පමණක් බවට අදහසක් එකල ප‍්‍රකට ව පැවතියා.මෙවිට සෝම භික්ෂුණිය සිංහ නාදයක් බඳු ප‍්‍රකාශයක් කළා. ඒ භික්ෂුණිය හඳුනා ගත්තා මේ මාරයා බව. එසේ හඳුනාගෙන මෙසේ කීවා. “යම් කාන්තාවක ගේ සිත සමාධිමත් නම්, ඒ සමාධිය තුළ කාන්තාව රැඳී සිටිනවා නම්, ඇගේ ස්තී‍්‍ර භාවය විමසීමෙන් ඇති ඵලය කුමක් ද?කාන්තාව නුවණින් යුතු ව විදර්ශනා වඩද්දී ඇය තුළ ධර්මාවබෝධය පිණිස මනා කොට ප‍්‍රඥාව වර්ධනය වනවා නම්, ඈගේ ස්තී‍්‍ර භාවය ගැන කතාබහක් තිබිය යුතු නැහැ.යමෙක් තමා ස්ති‍්‍රයක කියා හෝ තමා පුරුෂයකු කියා හෝ කල්පනා කරමින් සිටිනවා නම් නුඹේ ඔය ප‍්‍රකාශය කළ යුත්තේ එවැන්නකුට යි. මා සිටින්නේ ධර්මය සමඟ මිස ස්තී‍්‍ර පුරුෂ භාවය පිළිබඳ ප‍්‍රශ්නයක පැටලී නො වේ.”බලන්න මේ පෞරුෂය දිහා. කාන්තාවක විසින් මෙසේ වර්ධනය කර ගන්නා ලද පෞරුෂය ඕනෑ ම අවස්ථාවක අභියෝගාත්මක ආකාරයට තම ජීවිතය ජයග‍්‍රහණය කරා මෙහෙයවා ගැනීමට මහෝපකාරී වන්නේ නැද්ද?මං තවත් සිද්ධියක් ඉදිරිපත් කරන්නම්. විජයා නමැති භික්ෂුණිය ඉදිරියටත් මාරයා පැමිණියා. මේ භික්ෂුණිය ඉතා රූමත්. එසේ පැමිණ මෙසේ කියා සිටියා: ‘පින්වත් දියණිය නුඹ ඉතා ශෝභා සම්පන්නයි. යෞවන වියේ ළදරු ස්ති‍්‍රයක් නුඹ. පංචකාමයන්ගෙන් සතුටුවෙමින් අභිරමණයේ යෙදෙන්නට අවස්ථාව තිබියදීත් නුඹ මේ කුමක් කරනවා ද?”මෙයින් අපට තවත් දෙයක් පැහැදිලි යි. එනම් එකල පටන් ම සුන්දර ස්ති‍්‍රය යනු පුරුෂයන් ගේ කාම දාහය සන්සිඳවීමේ කිසියම් ළාමක මෙවලමක් වශයෙන් සලකා ඇති බව. අදටත් මේ අදහස ම තමයි මෙලොව පවතින්නේ. මෙන්න මේ තත්ත්වයට ප‍්‍රඥා රහිත කාන්තාව වසඟ වෙනවා. හසුවෙනවා.ඒ කෙසේ වෙතත් මාරයා ගේ මේ ප‍්‍රකාශයට ඉතා වටිනා පිළිතුරක් මේ භික්ෂුණිය දී තිබෙනවා: මාරය, රූප, ශබ්ද, ගන්ධ, රස, ස්පර්ශ යන මේවා සිත්කළු විය හැකියි. ඒත් මේ සියල්ල ම සමඟ මාගේ ගනුදෙනුවක් නැත.” දැන් බලන්න අද කාන්තාව හසු වී සිටින්නේ මෙයට ම නො වේ ද?මේ භික්ෂුණිය තව දුරටත් මෙසේ කියනවා: “මාරය, මේ කය නම් කුණු ගොඩක් බව මට වැටහී අවසන්. මේ කය බිඳී යන බව ස්ථිර ලෙස අවබෝධ කළා. ඒ නිසා මේ කාම තණ්හා කෙරෙහි වන ආශාව මා මුළුමනින් ම සිඳ දමලයි මේ සිටින්නේ.මා ඊට තවදුරටත් හසුවන්නේ නැහැ. රූපයට වාගේ ම අරූපයටත් ආශා ඇති සත්ත්වයින් සිටිනවා. ලෞකික සමාපත්තිවලින් සිටින්නට කැමැති සතුන් සිටිනවා. ඒත් මා ඒ සියල්ලෙන් නිදහස් වූ කෙනෙක්.බලන්න මේ ආකාරයේ පෞරුෂයකින්, ගාම්භීරත්වයකින් ප‍්‍රකාශ ඉදිරිපත් කළ හැකි කාන්තාවන් වෙනත් කවුරුන් හෝ බිහි කළා ද?බුදුරජාණන් වහන්සේ ගේ ශාසනයේ භික්ෂුණීන් පමණක් නො වේ සාමාන්‍ය ගිහි ජීවිත ගත කළ කාන්තාවන් පවා ඉතා අභිමානවත් ජීවිත ගත කළා. මේ තත්ත්වය ඇති කළේ බුදුරජාණන් වහන්සේ යි. බුද්ධ කාලීන රාජ්‍ය තාන්ති‍්‍රක ව්‍යවස්ථාව නිර්මාණය කෙළේ බ‍්‍රාහ්මණ සමාජය යි.රජතුමාට හිටියා පුරෝහිතයෙක්. මේ පුරෝහිතයා හැමවිට ම වේද වේදාංගවල පිහිටා ඒ සමාජ සම්මතය යි කි‍්‍රයාත්මක කෙළේ. ඒ සමාජ සම්මතය කුමක් ද? කාන්තාව බාල වියේ දී පියා යටතේත්, තුරුණු වියේ දී ස්වාමියා යටතේත්, මහලු වූ විට පුතුන් යටතේත් ජීවත්විය යුතුයි යන්න යි.මෙසේ කාන්තාවට කිසිසේත් ම නිදහසක් නොදිය යුතුය ආදී වශයෙන් ආකල්ප ප‍්‍රකට ව තිබූ සමාජයක මේ තත්ත්ව උදා කර දීමට උන්වහන්සේ සමත් වුණා.දැන් මෙකල නම් අපට කිව හැකියි කාන්තා විමුක්තිය ගැන අදහස් දැක්වීම්, අරගල කිරීම් හෝ තිබෙන බව මේ සමාජය තුළ. දැන් කාන්තාවන් අගමැතිවරුන්, ජනාධිපතිවරුන් බවට පවා පත්වෙනවා නේ. මැති ඇමැතිවරුන් ලෙස වාගේ ම ප‍්‍රධාන ආයතනවල ප‍්‍රධාන නිලතල පවා කාන්තාවන් දරන කාලයක් මේ.දැන් ඇත්තෙන් ම ලෝකය දෙස බලද්දී පොදුවේ ලෞකික වශයෙන් කාන්තාව ලබා ගත හැකි ඉහළ ම ජයග‍්‍රහණ ලබා තිබෙන බව පෙනෙනවා. මුස්ලිම් රටවලට පවා කාන්තාව රාජ්‍ය නායකත්වය සපයා දී තිබෙනවා.එබඳු ආකාරයේ සමාජගත නායකත්වයකට අවශ්‍ය කාන්තාවන් ගේ පරිවර්තනය මේ වන විට සිදු වී අවසන්. මේ සම්බන්ධ ව අපට උද්ඝෝෂණය කළ යුතු යමක් නැහැ. ඒත් ආධ්‍යාත්මික නායකත්වය පිළිබඳ ගැටලුව තවමත් විසඳී නැහැ. ඒ ආධ්‍යාත්මික බලවත් බව කාන්තාවට ලබා දුන්නේ ම බුදුරජාණන් වහන්සේ යි.එක්තරා අවස්ථාවක කොසොල් රජතුමා උන්වහන්සේ බැහැදැකීමට පැමිනුණා. මේ අවස්ථාවේ දී එක් සේවකයෙක් පැමිණ රජතුමාට කිසියම් පණිවිඩයක් කියා සිටියා. රජතුමා ගේ මූණ වෙනස් වුණා.බුදුරජාණන් වහන්සේ අසා සිටියා කිසියම් සතුරු උවදුරක් පිළිබඳවවත් ඔබතුමාට දැන ගැනීමට ලැබුණා දැයි කියා. රජතුමා ගේ මුහුණේ රැඳී තිබුණේ එවැනි කම්පාවක ලකුණු යි.ඒත් ඇත්තට ම රජතුමා ගේ බිසව දියණියක් ප‍්‍රසූත කළ පුවතයි එතුමාට සේවකයා විසින් දන්වා සිටිනු ලැබ තිබුණේ. බුදුරජාණන් වහන්සේ ඒ බව අසා මෙසේ පැවසුවා. “එය කම්පාවට කිසිදු හේතුවක් නොවේ.දරුවා දියණියක වුණත්, ඒ දරුවා ප‍්‍රඥාවන්ත නම්, තැනට සුදුසු නුවණින් යුක්ත නම් ඒ දියණිට පුත‍්‍රයකුට වඩා වැඩි යමක් කළ හැකියි.”අප තථාගතයන් වහන්සේ මනුෂ්‍යයා දෙස බැලුවේ මොහු පුරුෂයෙකි හෝ මෑ කාන්තාවකි යන ඇසින් නො වේ. ඒ පුද්ගලයාට කුමක් කළ හැකි ද යන්න යි උන්වහන්සේ සැම විට ම විමසා බැලුවේ. එය යි විශේෂත්වය.දැන් බලන්න පැවදි බව ගැන. බුද්ධ කාලීන පැවදි හා වත්මන් පැවදි බව අතර පවතින වෙනස හඳුනා ගත් විට පමණයි මා මේ ඉදිරිපත් කරන කාරණය ගැන යමකුට වැටහෙන්නේ. මේ කාලෙ සංචාරක පැවදි ජීවිතයක් නැහැ.දැන් \;බන්නේ එක් එක්කෙනා විහාරස්ථානගත ව පවත්වන පැවිදි ජීවිතයක්. එහෙත් බුද්ධ කාලීන තත්ත්වය මීට හාත්පසින් ම වෙනස්. ප‍්‍රජාපතී ගෞතමිය මුලින් ම බුදුරජාණන් වහන්සේ ගෙන් පැවිදි බව ඉල්ලා සිටිද්දි බුද්ධ ශාසනය පිහිටුවා වසර දෙක තුනක් වැනි සුළු කාලයක් පමණයි ඉක්ම ගොස් තිබුණේ.එකල සංචාරක පැවිදි ජීවිතය භික්ෂුව ගත කෙළේ ආරණ්‍ය ගත ව. වෘක්ෂ මූලයේ, වනාන්තරවල. ගල් ගුහාවල වගේ ම සොහොන් බිම්වලත් කල් ගත කළා. එසේත් නොමැති නම් හුදෙකලා පිදුරු ගෙවල්වල ගං ඉවුරු අසබඩ හෝ දිය ඇලි අසලත් කල් ගත කළා.ප‍්‍රජාපතිගෝතමිය මේ වගේ පරිසරයක දී පැවිදි දිවිය ඉල්ලා සිටිද්දී තථාගතයන් වහන්සේ කල්පනා කෙළේ එහි පැවැති අනාරක්‍ෂිත භාවය ගැන යි.බුද්ධ ශාසනය තුළ භික්ෂුවට රැකවරණයක් තිබුණත් පොදු මහත් සමාජය තුළ එවැනි රැකවරණයක් තිබුණේ නැහැ. මේ කාරණාව උඩයි මේ යෝජනාව ප‍්‍රතික්‍ෂේප වුණේ. ඒත් ශාක්‍ය වංශික කුමාරවරුන් පන්සිය දෙනෙක් එකවර පැවිදි වූ විට ඒ නිවෙස්වල ඉතිරි වුණේ කාන්තාවන් පමණ යි.අපේ ස්වාමිවරුන් පමණක් සසර දුක කෙළවර කරන මඟක ගමන් කරද්දී කාන්තාවන් වන අප මේ දුක කෙළවර නොකරන්නේ මන්ද ආදී වශයෙන් මේ කුමාරියන් කල්පනා කරන්නට ගත්තා.බලන්න ඒ කාලෙ පොදුවේ මනුෂ්‍යයා තම චින්තනය මෙහෙයවූ ආකාරය අදට වඩා මොන තරම් වෙනස් ද? ඒ අය කල්පනා කෙළේ වත්මන් මනුෂ්‍යයාට වඩා ඉතා විශිෂ්ට ලෙස ඉදිරියෙන් සිටිමින්.තම ස්වාමිවරුන් ගිහි ගෙය හැරදා ගිය පසු ඒ කාන්තාවන් කල්පනා කෙළේ නැහැ අපි දැන් මේ ගෙවල් දොරවල් බලා හදාගෙන, හාල් ගරාගෙන, උයාගෙන කාගෙන ඉන්න ඕනෑයි කියා. ස්වාමිවරුන් විමුක්තිය කරා යනවා නම්, අපට බැරි ඇයි ආදී වශයෙනුයි මේ අය කල්පනා කෙළේ.විමුක්තිය පිළිබඳ කිසියම් උත්තුංග කෝලාහාලයක් එකල සමාජයේ පැතිර ගියා. මේ ප‍්‍රවණතාවට යි ප‍්‍රජාපතී ගෞතමිය නායකත්වය දුන්නේ.ඒත් බුදුරජාණන් වහන්සේ අතින් දිගින් දිගට ම මේ යෝජනාව ප‍්‍රතික්‍ෂේප වුණා. එවිට ආනන්ද ස්වාමින් වහන්සේ කිසියම් පැනයක් විමසුවා උන්වහන්සේගෙන්. “ස්වාමිනී භාග්‍යවතුන් වහන්ස, කිසියම් කාන්තාවක් සිය ජීවිතයේ දී ශීල, සමාධි, ප‍්‍රඥා වැඩුවෝතින් ඒ කාන්තාවට විමුක්තිය සාක්ෂාත් කළ නො හැකි ද?”එවිට බුදුරජාණන් වහන්සේ පැහැදිලිව ම දේශනා කොට වදාළා, ‘ආනන්දය ඒ කාන්තාවට විමුක්තිය සාක්ෂාත් කළ හැකි යි.’කාන්තාව ගේ කුසලතා පිළිබඳ කිසි ම අවතක්සේරුවක් කිසිමදාක උන්වහන්සේ අතින් සිදුවුණේ නැහැ. ඒත් උන්වහන්සේ කල්පනා කෙළේ භික්ෂුනීන් ගේ ආරක්‍ෂාව පිළිබඳ උද්ගත විය හැකි ගැටලු ගැන යි.ලබන සතියේකාන්තා විමුක්තියේ අග‍්‍ර ඵලයසාකච්ඡා කෙළේ තනූජා ධර්මපාල</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=as0803023</link>
    <topic>සඳුන් ගස්</topic>
    <author>සමන් චන්ද්‍රනාත් වීරසිංහ</author>
    <content>යකඩින් යකඩ වැඩ කරන සුදු කොට කලිසම් ඉංජිනේරුවාදියුණු වීමට කැමැති සමාජය කාන්තාව ආරක්‍ෂා කළ යුතුයිසඳුන් ගස්ගුරු සේවයේ රසකතාමිනිසුනි... ඇගේ කතාව කියවන්න ඔබේ හදවත් එකම කඳුළක් වනු ඇතනෙළුම් විලමහනුවර පොලිසියේ අපරාධ අංශය මේ දවස්වල අපූරු පරීක්ෂණයක් පවත්වයි. කාලයේ හැටියට මෙය කොටි ත‍්‍රස්තවාදීන් නැත්නම් වෙන කවුරුන් හෝ ත‍්‍රස්තවාදීන් පිළිබඳව කැරෙන පරීක්ෂණයක් නො වේ.ගස් දෙකක් කපා ගෙන යෑම සම්බන්ධයෙන්. මේවා නිකම් මැ ගස් නොවෙයි. සඳුන් ගස් ය. පිහිටා තුබුණේ ද නිකම් මැ තැනෙක නොවෙයි. මහනුවර ගැටඹේ නාගරික කී‍්‍රඩා පිටිය අසල ය.ගස් දෙක කපා ඇත්තේ පරණ තාලයට පොරොවෙන් පහර දීත් නොවේ. විදුලිය කියත් මඟිනි. ගස් අද්දා ගෙන ගොස් ඇත්තේ ද, ඓතිහාසික පුරවරයකට ගැලැපෙන අන්දමින් ඇතුන් ලවා ද නොවෙයි.ලොරියක පටවා ගෙන ය. කියන විදියට මේ සඳුන් ගස් දෙක අවුරුදු පනහක් තරම පැරැණි ය. ඒ බව හෙළිවන්නේ සඳුන් ගසේ වටිනාකම දන්නා ආයුර්වේද වෛද්‍යවරයකු පනස් වසරකට පමණ පෙර මේ ගස් සිටුවා ඇති බවට ඇති ආරංචිය නිසා ය.දැන් ඉතින් අවුරුදු පනහක් විතර පරණ නිසා ම ගස් දෙක දැවැන්ත වී තිබේ. සේරට ම වඩා කාරණය වන්නේ ගස් දෙක කපා ගෙන ගොස් ඇත්තේ මහ දවල් කාගේවත් අවසරයක් ද නොගෙන වීමයි.එහෙම කපා ගෙන යද්දී ඒ වගක් නො දැනුණු මහ නගර සභාවේ ඇත්තන්ට කවුදෝ දුන් දුරකතන පණිවිඩයක් නො වන්නට තාමත් ඒ කැපිල්ල රහසක් වන්නට ඉඩ තිබිණි. සිද්ධිය හෙළිදරව් වන්නට යන බවට වැටුණු ඉවක් නිසාදෝ සඳුන් ගසක මුල ද ගළවා ගෙන ගොස් ඇත.ඒ පසුදිනෙක ය. පොලිසිය ද දැන් පුදුමයට පත් වී සිටී. ඒ මක් නිසා ද යත් ඒ කිට්ටුව පොලිස් හා හමුදා මාර්ග බාධකයක් ද තිබීමයි. එක අතකට බැලුවා ම වල්ගය පිටින් අලි මැරෙන මහා වනාන්තරේ මහා ගස් මහා පරිමාණයෙන් කපා ගෙන ගිහින් මහා ජාවාරම් කරන රටේ ඔය සඳුන් ගස් දෙක මොන කජ්ජක් ද?සඳුන් ගසට චන්දන යැයි ද කියනු ලැබේ. හිමාල අඩවියේ චන්දන තුරු සෙවණැල්ලේ රාධා කි‍්‍රෂ්ණලා. රාමා සීතලා පෙම් කෙළි කළ දුරාතීතයේ ඒ චන්දන තුරු පාමුල බවුන් වැඩූ ඉසිවර තවුසන් ගැන ද සිහිපත් නො කළහොත් වරදකි.එසේ වී නමුදු ඒ ඉසිවර දැහැන් නාරිලතා මල් දුටුවාම අහසින් පොළොවට වැටෙනා තරමට හෑල්ලු වූ වග ද නො කියා බැරි ය. එහෙත් සඳුන් ගසයි සමන් මලයි නම් ලලිත කලාකාරයන්ට නැතුවම බැරි ය.පෙ‍්‍ර්මාදරයට ද එසේම ය. සඳුන් ගසේ සමන් වැලක් එතෙන්නේ යැයි කීවේ ද ඒ නිසා ය. සැබෑ ආදරය ද දුර්ලභ වන්නා සේ සඳුන් තුර ද, සමන් වැල ද තණ කොළ ගාණට දැකිය හැකි නොවන්නේ ය. ශ‍්‍රී ලංකාවේ පේරාදෙනිය මල්වත්තේ ඇත්තේ ද සඳුන් ගස් කීපයක් පමණි.එසේ වී නමුත් සඳුන් නො වේ මොනම ගසක් ගැනවත් මොනම කැක්කුමක් වටිනාකමක් ගුණයක් දැව හොරුන්ට, ජාවාරම්කාරයන්ට නැත. උන්ට වටින්නේ ගහ කපා ගෙන ගිහින් මඩිය තර කර ගන්නා ප‍්‍රමාණය විතරක් ය.යටත් පිරිසෙයින් සඳුන් ගසේ කොළ මැල්ලුමක රසයක් ගුණයක් උන්ට වැඩක් නැත. සඳුන් සුවඳ, සඳුන් තෙල, සඳුන් දියර දැව හොරුන්ට රුපියල් සත තරම් නො වටී.වන ආඥා පනත යටතේ සඳුන් ගස් කැපීම, ප‍්‍රවාහනය දෙකම වරදකි. කළුවර කොස් මිල්ල ආදී තවත් තුරු එකසිය ගණනක් මේ ගනයට වැටෙයි. මහනුවර ගැටඹේ සඳුන් ගස් කපා ගෙන ගිය ඇත්තන්ට ඒ පනත් වලංගු වූ බවක් නො පෙනේ.එහෙම වලංගු භාවයක් නැති බව වඩාත් දැනෙන්නේ කැලෑවේ ගස් කපා ගෙන හොරෙන් ගෙන යනවාට වඩා වෙනසක් ගැටඹේ සඳුන් ගස් කැපිල්ලෙන් පෙනෙන නිසා ය. මේ සඳුන් තුරු කපා ඇත්තේත්, කපා ගෙන ප‍්‍රවාහනය කැර ඇත්තේත් මහ දවල් ප‍්‍රසිද්ධියේ ම ය.‘පර්මිට්’ නැතුව දැව ප‍්‍රවාහන ක‍්‍රම වේද ඔය නගර සීමාවලින් පිටත, වනබද පෙදෙස්වල, මංකඩ බැරියර්වල කි‍්‍රයාත්මක වන ආකාරය මොරටුව පැත්තෙන් එහෙම දැන ගන්නට පුළුවන් කාරියකි.ඒත් මහනුවර කන්ද උඩරට මහ ම නගරයේ සඳුන් ගස් කපාගෙන ගියේ එහෙව් ක‍්‍රමවේදයකට දැයි අපට හිතාගන්නට බැරි නමුත් හරියට ම වෙච්ච හරිය හොයා දෙන එක පොලෝසියේ මහත්තුරුන්ට බාර ය.නගර සභාවේ මහත්තුරුන් තමන්ගේ ම සෙල්ලම් පිටිය කිට්ටුව සිදු වූ සඳුන් කැපිලි සෙල්ලම, කපාගෙන යනතුරුම නො දැක්කේ කවර නම් ප‍්‍රාතිහාර්යයකින් දැයි සොයා දීමට උන්නැහේලාත් උත්සුක වුණොත් හරි, උදවු පදවු දුන්නොත් හරි පංකාදු ය. හැබැයි ඉතින් වැඩේ හොරාගේ අම්මා ගෙන් පේන අහන්නා වාගේ කටයුත්තක් නම් නො විය යුතු ය.සමහර විට මේ සඳුන් ගස් කැපිල්ල යට කියත් කාරයන්ට වඩා හයිකාරයන් ඉඳින්නට ද බැරි කමක් නැත. ඇතැම් විට ඒ වගේ සඳුන් ගස් කපන්නේ මත්තට අර ඉන්දියාවේ මෙන් උත්තමාචාරයක් ලබන්නට හිතා ගෙන නම් ඒ දර සෑයට ඔය ගස් දෙකත් තියා ගනිච්චාවේ.සමන් චන්ද්‍රනාත් වීරසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=as0803024</link>
    <topic> ගුරු සේවයේ රසකතා</topic>
    <author>විශ‍්‍රාමලත් ආචාර්ය ඩී.එන්.දිසානායක කොස්වත්ත, බිංගිරිය.</author>
    <content>යකඩින් යකඩ වැඩ කරන සුදු කොට කලිසම් ඉංජිනේරුවාදියුණු වීමට කැමැති සමාජය කාන්තාව ආරක්‍ෂා කළ යුතුයිසඳුන් ගස්ගුරු සේවයේ රසකතාමිනිසුනි... ඇගේ කතාව කියවන්න ඔබේ හදවත් එකම කඳුළක් වනු ඇතනෙළුම් විලඑක්දහස් නවසිය හැත්තෑව වර්ෂයේ වයඹ පළාතේ බිංගිරිය ප‍්‍රදේශයේ එවකට මහා විදුහලක සේවය කළ ලංසාධිකාරී ගුරුතුමිය, හොරගස්අගාර ප‍්‍රදේශයේ උසස් පෙළපතකට අයත් ගුරුවරියක වූවාය.ජන්මයෙන්ම ලද තම පෙළපතෙහි ගරු ගාම්භීරත්වය උරුමකොට ඇයට අද මෙන් ගමන් පහසුව නොතිබූ එසමයෙහි සැතපුම් හයක් පමණ දුර ගෙවා තම පාසලට යෑමට ඒමට ගමන් පහසුව සලසා ගනු වස් වාහනයක් අවශ්‍ය වී තිබිණ.බස් ගමන් අපහසුතාවයද තිබූ මෙම කාලයෙහි ඒ සඳහා ඇය තනි ගොනා බඳින ටැන්ටු කරත්තයක් යොදා ගැනීමට අදහස් කළේ මහත්වූ ගරු ගාම්භීරත්වයෙන් එහි හිඳගෙන “කැන්දන් යනවා දුම්බර මැණිකේ” යන කියමන සිහිපත් කරමින් ගමන් යෑම සඳහාය.මේ අතර ලංසාධිකාරී ගුරුතුමියගේ බලවත් වූ එම ආශාව සංසිඳවාලීමේ අරමුණින් ඇයට ඒ සඳහා වූ ටැන්ටු කරත්තයක් ලබාදීමේ කටයුත්ත බාරගත්තේ ආචාර්ය මණ්ඩලයේ සිටි සිංහල විෂය බාර හන්තිතව ධර්මදාස ගුරුතුමාය.තම ගෙදර පසෙකලා ඇති අති පැරැණි ටැන්ටු කරත්තයක හොඳහැටි තීන්ත ගා ඔපමට්ටම් කළ ධර්මදාස ගුරුතුමා එය නවීකරණය කොට එය රුපියල් පන්සියයකට විකුණන බැව් ඇයට පැවසුවේ කැමැති නම් එය මිලදී ගන්නා ලෙසට පවසමිනි.ටැන්ටු කරත්තය දෙස බැලූ ලංසාධිකාරී ගුරුතුමිය එය අලුත්ම ටැන්ටු කරත්තයක් යැයි සිතා රුපියල් පන්සියයක් දී මිලදී ගත්තේ එය තම පාසල් ගමනට හොඳම විසඳුමක් බැව් තේරුම් ගනිමිනි.තම පාසල් ගමනට එය යොදාගත් ලංසාධිකාරී ගුරුතුමිය උදෙන්ම තම පාසල් ගමන ආරම්භ කළේ අතිගාම්භීරත්වයක් මවා පාමිනි. ගුරුතුමියට යා හැකිවූයේ ස්වල්ප දුරකි.කරත්තයේ එක් රෝදයක පට්ටමක් ගැලවී ගිය අතර ඉන් කැඩී ගිය රෝදය සාදාගැනීමට කම්මලකට අධික මුදලක් වැය කිරීමටද සිදුවිය. මින් මහත් අපහසුතාවයට පත්වූ ලංසාධිකාරී ගුරුතුමිය පාසලට එනවිට පෙරවරු නවය පමණ විය.සවස ආපසු තම නිවස වෙත යනවිට අනෙක් රෝදයේ පට්ටමද ගැලවීයෑම හේතුකොටගෙන එය සාදා අවසන් වනවිට බොහෝ රෑ බෝ විය. මේ නිසා ඈ තම නිවස වෙත යන විට රාතී‍්‍ර අට පමණ විය.ටැන්ටු කරත්තය තම කරත්ත මඩුවේ පසෙකට තල්ලු කළ ගුරුතුමිය පසුදා සිට තම පාසල් ගමන ආරම්භ කළේ වරින්වර එම ටැන්ටු කරත්තය ඇයට විකුණූ ධර්මදාස ගුරුතුමාට ;දස් දෙවොල් තබමිනි.ඒ හැම අවස්ථාවකම ධර්මදාස ගුරුතුමා තම කන් නෑසුනාක් මෙන් සිනහ මුහුණින් ඉවත බලාගෙන සිටි අතර ලංසාධිකාරී ගුරුතුමියට රුපියල් පන්සියයක පාඩුව විඳ දරා ගැනීමට සිදුවූවාය.විශ‍්‍රාමලත් ආචාර්ය ඩී.එන්.දිසානායක කොස්වත්ත, බිංගිරිය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=as0803025</link>
    <topic>මිනිසුනි... ඇගේ කතාව කියවන්න ඔබේ හදවත් එකම කඳුළක් වනු ඇත</topic>
    <author>ඉනෝකා සමරවික‍්‍රම</author>
    <content>යකඩින් යකඩ වැඩ කරන සුදු කොට කලිසම් ඉංජිනේරුවාදියුණු වීමට කැමැති සමාජය කාන්තාව ආරක්‍ෂා කළ යුතුයිසඳුන් ගස්ගුරු සේවයේ රසකතාමිනිසුනි... ඇගේ කතාව කියවන්න ඔබේ හදවත් එකම කඳුළක් වනු ඇතනෙළුම් විලඇගේ සිත ශක්ති සම්පන්නය. ඒ වත සිනහවෙන් පිරිලාය. සැබැවින්ම ඇය සොඳුරු යෞවනියකි. අම්මාටත් අක්කාටත් ඇය බොහෝ වටින්නීය. ඊටත් වඩා ඇය රටට වටින්නීය. හෙට දවසේදී දාහක් දෙනා ඇගේ දෑතින් සුවපත් වනු නොඅනුමානය. දෛවයේ කුරිරු සරදමට ලක්වූ සමිතා සමන්මලී නම් වූ මේ යෞවනියගේ ජීවිතය බේරා ගැනීමට ඇයට දෙපයින් නැගී සිටීමට ඔබේ උදව් අවැසිම මොහොතයි මේ.සමිතා සමන්මලී කොළඹ විශ්වවිද්‍යාලයේ වෛද්‍ය පීඨයට ඇතුළු වූයේ දහසකුත් බලාපොරොත්තු පොදි බැඳිගෙනය.පියා අහිමි වූ දා සිට දියණියන් දෙදෙනකුට පියාගේ අඩුව පුරවමින් දිරිය ගැහැනියක වූ අම්මා තම බාල දියණිය කෙදිනක හෝ වෛද්‍යවරියක ලෙස උපන් රටට සේවය කරන තුරු දහසකුත් සිහින මැව්වාය.අම්මාගේත් අක්කාගේත් සිහින සැබෑ කරමින් ඉගෙනීම් කටයුතුවල නියැළුණු සමිතා හදිසි අනතුරකට මුහුණ පෑවේ කිසිවකුත් නොසිතූ මොහොතකය.ඉකුත් පහළොස්වැනිදා ඇය තම කණ්ඩායමේ යහළු යෙහෙළියන් සමඟ බණ්ඩාරනායක සම්මන්ත‍්‍රණ ශාලාවට ගියේ කොළඹ විශ්ව විද්‍යාලයේ වෛද්‍ය පීඨයේ 2004 උසස් පෙළ වෛද්‍ය සිසුන් කණ්ඩායම සංවිධානය කරනු ලබන MEDEX - 08 වෛද්‍ය ප‍්‍රදර්ශනයේ වැඩ කටයුතු සඳහාය.සමිතා ද අනෙකුත් සිසු සිසුවියන් සමඟ අදාළ කටයුතු පිළිබඳව සොයා බලා විශ්වවිද්‍යාලයට එමින් සිටියාය. ඇගේ දෛවය සරදමට ලක් කරමින් මහා වැස්සක් ඇද හැළුණේ නොසිතූ මොහොතකය.ධාරානිපාත වැස්සෙන් බේරීමට සමිතා මිතුරු මිතුරියන් කිහිපදෙනකු සමඟ බණ්ඩාරනායක සම්මන්ත‍්‍රණශාලාව් එළිමහන් කුටියක් වෙත දිව ගියාය. එය මෑතකදී පැවැත්වූ ප‍්‍රදර්ශනයන් සඳහා ඉඳිකළ කුටියකි.නොසිතූ අයුරින් හමාගිය තද සුළඟට කුටියේ වහලය ගැලවී බිමට වැටුණේය. සමිතා ඇතුළු කිහිපදෙනා ඉන් බේරීමට දිව යෑමට යුහුසුලු වුවද සමිතාට දෙපා ඉක්මන් කර දිව ගැනීමට නොහැකි විය.ඒ ඇසිල්ලේදී කුටියේ වහලයට සවිකර තිබූ යකඩ පරාලය ඇගේ හිස මත පතිත විය. හිස තුවාල වීමෙන් අධික රුධිර වහනයට ලක්වු සමිතා සිහිසුන් වූවාය. යහළු යෙහෙළියන් හා අවට සිටියෝ ඇය වහා ජාතික රෝහලේ හදිසි අනතුරු ඒකකයට ඇතුළත් කළහ.රෝහලට යන අතරතුරදී පියවි සිහිය ලැබූ සමිතාගේ එකම ඉල්ලීම වූයේ “මාව ඉක්මනට රෝහලට ගෙනියන්න” යන්නයි.හදිසි අනතුරු අංශයේ වෛද්‍යවරුන්, හෙදියන් ඇතුළු කාර්ය මණ්ඩලය ඇය සුවපත් කර ගැනීමට කැපවීමෙන් කටයුතු කළේය.කඩිනමින් කරන ලද පරීක්‍ෂණවලින් සොයා ගනු ලැබුවේ ඇගේ හිස් කබලේ සුළු පැල්මක් හා පස්වැනි උරස් කශේරුවේ දරුණු පිපිරීමක් සමඟ කශේරුකාවේ ඇදවීමක් ඇති බවය.මේ වනවිටත් ඇගේ දෙපා අප‍්‍රාණිකව පැවැතියේය. වෛද්‍ය පරීක්‍ෂණවලින් හෙළි වූයේ සමිතාගේ සුෂුම්නාවෙන් සියයට අනූවක් පමණ විනාශ වී ඇති බවත් ස්නායු සෛල නැවත වර්ධනය නොවන බැවින් නැවත පිළිසකර කිරීමට නොහැකි තත්ත්වයක තිබෙන බවය.පැය හතහමාරක් තිස්සේ කරන ලද ශල්‍යකර්මයෙන් පසුව ඇගේ කශේරුකාව ශක්තිමත් කිරීමට වෛද්‍ය කණ්ඩායම සමත් විය. දැඩි සත්කාර ඒකකයේ දින තුනක් සිටි සමිතා පසුව වෙනත් වාට්ටුවකට මාරු කළාය. මේ වනවිට සමිතා ජාතික රෝහලේ 73 වැනි වාට්ටුවේ ප‍්‍රතිකාර ලබන්නීය.අම්මාට නිතර දෙවේලේ දියණිය බැලීමට පැමිණිය නොහැක. මීට වසරකට පෙර දැඩිසේ රෝගාතුර වූ සමිතාගේ මව ගර්භාෂයේ පිළිකාවක් ඉවත් කිරීමට කළ සැත්කමට මුහුණ දී ප‍්‍රතිකාර ලබමින් පසුවෙයි.සමිතාගේත් මවගේත් සැපදුක් සොයා බලන්නේ කෝට්ටේ ආනන්ද ශාස්ත‍්‍රාලයේ ගුරුවරියක වන සමිතාගේ එකම සොයුරියයි. ඇය දරුවන් දෙදෙනකුගේ මවකි.වසර ගණන් පැතූ සියලු සුබ ප‍්‍රාර්ථනා සිහිනයක් වී බිඳී යන්නට ගත වූයේ නිමේශයකි. මකුළුදූව විද්‍යාලයෙන් ප‍්‍රාථමික අධ්‍යාපනය ලැබූ සමිතා ලකුණු 168 ක් ලබා ශිෂ්‍යත්ත්ව විභාගය සමත් වූවාය.කොතෙකුත් ආර්ථික දුෂ්තරතා මැද වුවද ඇය අධ්‍යාපනය කෙරෙහි පූර්ණ අවධානය යොමු කළාය. 1999 වසරේදි අපොස සාමාන්‍ය පෙළ විභාගය ඉහළින් සමත් වු ඇය උසස් පෙළ සඳහා ජීව විද්‍යා විෂය ධාරාව තෝරා ගත්තාය.වෛද්‍යවරියක වීමේ සිහිනය සිත්හි දරාගෙන ඇය අධ්‍යාපන කටයුතු කළාය. ඇගේ කැපවීම බොහෝ අගනේය. පළමුවර සහ දෙවැනි වර ඉලක්ක සපුරා ගැනීමට නොහැකි වූ තැන ඇය තුන්වැනි වරද අධිෂ්ඨානයෙන් යුතුව විභාගයට මුහුණ දුන්නීය.ඇය ජයගත්තීය. සියලුම විෂයන්ට විශිෂ්ට සාමාර්ථ ලබාගත් සමිතා ලංකාවෙන්ම විද්‍යා අංශයෙන් 52 වැනියා ලෙසත් කොළඹ දිස්ති‍්‍රක්කයෙන් 27 වැනියා ලෙසත් විභාගය සමත් වූවාය. දැල්පන්දු කී‍්‍රඩිකාවක ලෙස ද ගෝතමී බාලිකා විද්‍යාලයේ කැපී පෙනෙන සිසුවියක වූ සමිතා අද රෝහල් සයනයේ උඩුබැලිව වැතිර හිඳින්නීය.විද්‍යා පීඨයේ 4 වැනි වසරේ ඉගෙනුම ලබමින් සිටියදී මෙවැනි අනතුරකට මුහුණ පෑමට සිදුවුවද ඇගේ යෙහෙළියෝ මේ මොහොත වනතුරුත් ඇය තනි නොකළහ. එකසිය අනූහය දෙනෙකුගෙන් යුතු කණ්ඩායම ඇගේ සුවය පතා නිරන්තර වෙහෙසෙන්නේය.ඇගේ උවටැන් කටයුතු කෙරෙන්නේ යෙහෙළියන් ගේ අතිනි. ඔවුන්ගේ එකම අරමුණ බලාපොරොත්තුව ඇය සුවකර ගැනීමය. වෛද්‍යවරුන්ගේ අදහස වී ඇත්තේ ඇගේ තත්ත්වය ඉතා අවදානම් බවය.සිදුව ඇත්තේ කුමක් දැයි සමිතා පැහැදිලිවම නොදන්නීය. කශේරුකාවට යම් හානියක් සිදුවී ඇතැයි පමණක් ඇය දනී. අද හෝ හෙට හෝ ඇඳෙන් බැස යළිත් පෙර මෙන් යහළු යෙහෙළියන් සමඟ දුව පැන ඇවිදීමට ඇය පෙරුම් පුරන්නී ය. ඇගේ මනස නීරෝගී ය. හෙට අනිද්දා පවතින විභාගය පිළිබඳව ඇය රෝහල් සයනයේ වැතිර සිතන්නී ය.“විභාගෙට පාඩම් කරන්න ඕනෑ නේද?” ඈ අසලට පැමිණෙන යහළු යෙහෙළියන්ගෙන් ඇය විමසන්නී ය. සිනාසෙන ඒ දෑස, මුව දුටු විට ගොළුව යන්නේ යහළු යෙහෙළියන් ය. රෝද පුටුවක වාඩි වීමට හෝ වාරු නැති මේ යෞවනිය සුවපත් කර ගැනීම, වෛද්‍යවරියක වීමේ ඇගේ සිහිනය සැබෑ කරවීම යහළු යෙහෙළියන්ගේ අරමුණය.විදේශීය ප‍්‍රතිකාර ලබාදී හෝ සමිතා සුවපත් කරවීම මේ සැමගේ අරමුණයි. ඒ වෙනුවන් කෝටි දෙකක පමණ මුදලක් වැයවේ. සමිතාගේ පවුලේ අයට ඒ සඳහා වත්කමක් නැත. යහළු යෙහෙළියන් ඈ වෙනුවෙන් පෙනී සිටිය ද කෝටි දෙකක මුදලක් යන්න සුළු පටු දෙයක් නොවේ.පින් කරන නෝනාවරුනි, මහත්වරුනි මේ යෞවනිය ගේ ජීවිතය ඔබට බාරයි. අසරණ අම්මාගේත් සොයුරියන්ගෙත් එකම පැතුම වූ සමිතාගේ ජීවිතය ජීවත් කළ හැක්කේ ඔබටය.අද ඔබ ඇය සුවපත් කිරීමට දායක වුවහොත් අනාගතයේදී ඇය බොහෝ දෙනකුගේ ජීවිත සුවපත් කරනු නොඅනුමානය. ඒ සිනාසෙන දෑස තුළ කඳුළු එක් නොකිරීමේ වගකීම ඇත්තේ ඔබ සතුවය.ඇය වෙනුවෙන් ආධාර ලංකා බැංකුවේ ශිෂ්‍ය අරමුදල නමින් වන 7620252 ගිණුමට බැර කිරීමට පුළුවන. සමිතා පිළිබඳ තොරතුරු අරවින්ද 0773-017183 හෝ ඉඳුනිල් 0773-420260 හෝ ඩිලාන් 0776-075667 යන ඇගේ මිතුරන්ගේ දුරකථන අංකවලින් විමසීමට පුළුවන.ඉනෝකා සමරවික‍්‍රම</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=as0803026</link>
    <topic>නෙළුම් විල</topic>
    <author>නෙළුම් විල, සිළුමිණ, ලේක්හවුස්, කොළඹ</author>
    <content>යකඩින් යකඩ වැඩ කරන සුදු කොට කලිසම් ඉංජිනේරුවාදියුණු වීමට කැමැති සමාජය කාන්තාව ආරක්‍ෂා කළ යුතුයිසඳුන් ගස්ගුරු සේවයේ රසකතාමිනිසුනි... ඇගේ කතාව කියවන්න ඔබේ හදවත් එකම කඳුළක් වනු ඇතනෙළුම් විලමම වෙළෙඳපළකට ගොඩ වී බඩු වගයක් මිල දී ගනිමින් සිටියෙමි.වෙළෙඳ සල් හිමියා මා හඳුනන්නෙකි. ඔහු සිය දියණිය ගේ පාසලෙහි ඇති ව තිබූ කිසියම් ගැටලුකාරී තත්ත්වයකට මගෙන් විසැඳුමක් පැතුවේ ය.අපි ඒ ගැන කතා කරමින් සිටියෙමු.’මචං මෙහෙ එන්ඩ?’ පිරිමියකු අප සිටි වෙළෙඳ සල වෙත එමින් සිටියේ ය. ඔහු සමඟ වූයේ කුඩා දරුවෙකි.ඒ පියා සහ පුතා විය යුතු ය.’මචං’ කීවේ කාට ද? පියා පුතාට ‘මචං’ කීවේ ද? මට පුදුමයක් දැනිණ.දෙදෙන අප අසලට ආහ.’මචං මොනවද අරං ඕනැ?’ පියා දරුවාට සමීප වූයේ ය.’තාත්ති, මට අර...’ දරුවා පැණි බීම වර්ගයක් දෙස අතැඟිල්ල දිගු කළේ ය.පියා එය මිල දී ගත් පසු දෙදෙන යාබද නවතා තිබූ රියක් දෙසට ගියහ.’මුදලාලිට ඇහුණ ද ඒ දෙන්න කතා කරපු විදිහ?’’මාත් මේ කල්පනා කළේ ඒ ගැන! අර නොදරුවට කතා කෙරුවෙ ‘මචං’’ කියල. තරුණ තාත්තලනේ. අනික් එක තාත්තල නෙමෙයි, තාත්තිලනේ!’දෙදෙන නැග ගත් රිය පිටත් ව ගියේ ය.’අනේ මන්ද අද කාලෙ දෙමවුපියො දරුවො අඳුරන්නෙ නෑ. දරුවො දෙමවුපියො අඳුරන්නෙ නෑ’ අසල සිටි කාන්තාවක් ද සිය නො සතුටට පළ කළා ය.බඩු ටික ද මිල දී ගෙන නිවෙස බලා යමින් සිටිය දී මට සිහිපත් වූයේ පෙර දිනයක සිදු වූ එබඳු ම සිද්ධියකි.මම බසයක ගමන් කරමින් සිටියෙමි. මගේ අසුනට පිටුපස අසුනේ හිඳ සිටියේ පෙර පාසල නිම වී නිවෙස බලා යන දරුවකු සහ ඒ දරුවා ගේ මව ය.”අම්මෙ, අද මට ටීචර් සැර කෙරුව.’’ඇයි පුතා මොකක් ද කරපු වැරැද්ද?’’ළමයෙක් මගෙ පාට පෙට්ටියෙන් පාට ගන්න හැදුව. මං එයාගෙ ඔළුවට ගැහුව!’’හොඳ පුතා, කාටවත් ඔයාගෙ කිසි ම දෙයක් දෙන්ඩ එපා. අනික් දවසෙ ගන්න හැදුවොත් ගහන්නෙ නැතුව චීටර්ට කියන්ඩ!’ මව දරුවා ළං කර ගත්තා ය.ඉන් ද මම සැලී ගියෙමි.’පුතේ, අනික් දවසෙ එයාටත් පාට ටිකක් දීල බෙදාගෙන පාට කරන්න!’මා බලාපොරොත්තු වූ පිළිතුර එය නො වේ ද? අහෝ! ඒ මව කෝ?කැලණියේ, ධර්මාලෝක මාවතේ, නයනා දීප්ති ගුණරත්න මෙනෙවිය විසින් යොමු කරන ලද ලිපියක් ඇසුරිනි.එක්තරා මං සන්ධියක පොලිස් රාලහාමි කෙනෙක් දුම්වැටියක් උරමින් සිටියේ ය.මේ දුටු ගැටයෙක් ඒ අසලට ආවේ ය.’ආ රාලහාමි සිගරැට් බොනවද?’රාලහාමි දුම් ගුළියක් උඩට විද්දේ ය.ගැටයා අසල සිටියවුන්ට මෙසේ කෑගැසුවේ ය.’මෙන්න රාලහාමි ප‍්‍රසිද්ධියෙ සිගරැට් බොනවා.’කවුරුත් රාලහාමි දෙස බලා නිහඬ ව සිනා පහළ කළ හ.’රාලහාමි සිගරැට් බොනවා! හා! හා! බොන්ඩ? බොන්ඩ? අනික් අයටයි තහනං! රාලහාමිට තහනං නෑ.’ ගැටයා උපහාසයෙන් සිනාසුණේ ය.රාලහාමි අපහසුවට පත් වූ බව පෙනිණ. ඔහුට කේන්ති යන්නට ද ඇත. එහෙත් ඔහු ගේ දුම් වැටිය නම් නිවුණේ නැත.කොටුගොඩ, නැදගමුවේ ස්වර්ණා අරංගල්ල මහත්මිය විසින් යොමු කරන ලද ලිපියක් ඇසුරිනි.ජපානයේ වෙසෙන සිය පුතු හා පවුල බලන්නට යෑම මානෙල් අක්කා ගේත්, ඇගේ සැමියා ගේත් එක ම සිහිනය විය.ගමන් බලපත‍්‍රය සාදවා ගෙන ජපානයට එන අයුරු පුත‍්‍රයා ලියා එව්වේ ය.සැමියා ගේ උප්පැන්න සහතිකයේ මුල් කොපිය ගැනීමට නුවර යා යුතු විය. ඒ සඳහා මීට කලින් ගන්නා ලද සියලු ප‍්‍රයත්න ව්‍යර්ථ ව තිබිණ.මානෙල් අක්කා මෙවර නුවර ගියේ උප්පැන්න සහතිකය රැගෙන මිස ආපහු හිස් අතින් නොපැමිණෙමි යන අදිටනිනි.කච්චේරියේ ආලින්දය ද, එහි අභ්‍යන්තරය ද ජනයා ගෙන් පිරී පැවතිණි.මානෙල් අක්කා ප‍්‍රධාන ලිපිකරු ගේ කාර්යාලයයට ගියා ය. එහි සිටියේ කාන්තාවකි. රාජකාරියක නිරත ව සිටි ඇය මානෙල් අක්කා දෙස බැලුවා ය.“මොකක්ද කාරණේ?”මානෙල් අක්කා සිය අවශ්‍යතාව පැහැදිලි කරන්නට වූවා ය. ඇය ඊට කන් දීගෙන සිටියා ය.“හතළිස් ගණන්වල පත පොත එක පාරට ම හොයන්න අමාරුයි. ඒත් අපි උත්සාහ කරල බලමු.”උත්සාහය සාර්ථක විය. පැයක් ඇතුළත ලිපි ගොනුව සොයා ගැනිණ.උප්පැන්නයේ සත්‍ය පිටපතක් නිකුත් වීමට වැඩි වේලාවක් නොගියේ ය.ප‍්‍රධාන ලිපිකාරිනිය ගේ කාර්යක්ෂමතාව නිසා තමාට පමණක් නොව තවත් අයට ද සහනය සැලසුණු බව දත් මානෙල් අක්කා ගේ හිත පැහැදිණ.නුවර කච්චේරියේ ප‍්‍රධාන ලිපිකාරිනි පෙ‍්‍ර්මා විජේසුන්දර මහත්මිය ගැන මේ ප‍්‍රසාද සටහන ලියැවුණේ මානෙල් අක්කා ගේ ඉල්ලීම පිට ය.බොහෝ රාජ්‍ය සේවක සේවිකාවන් ගේ මහජන සේවාවන් විජේසුන්දර මහත්මිය ගේ සේවාව සේ ම සුන්දර වේවා!පුෂ්පනාත් ජයසිරි මල්ලිකාරච්චි මහතා විසින් යොමු කරන ලද ලිපියක් ඇසුරිනි.මගේ දියණිය සාමාන්‍ය පෙළ විභාගයෙන් උසස් ලෙස සමත් වූ නමුත් ඇය ජාතික පාසලක උසස් පෙළ පන්තියකට ඇතුළු කිරීමට නොහැකි වූයේ මා දුප්පත් වඩු කාර්මිකයකු වූ නිසා ය. එහෙයින් ඇය සාමාන්‍ය විද්‍යාලයයකට ඇතුළත් කරන ලදි.එහිදී ඇයට උසස් පෙළ හොඳින් සමත් වීමට නොහැකි විය. ඒ නිසා දෙවන වරට ද විභාගයට ලිවීමේ අවශ්‍යතාව පැන නැංගේ ය.ඇය ගිණුම්කරණය උගත් ගුරු මහතා ගාස්තු දෙගුණ කළෙන් වෙනත් අමතර පන්තියකට යැවීමට සිදු විය. ඇය මහ රෑ වනතුරු කුප්පි ලාම්පු එළියෙන් පාඩම් කර උසස් පෙළ සමත් වී සරසවි වරම් ලබා ගත්තා ය.ඈ ඒ ජයග‍්‍රහණය ලද්දේ තම මහන්සියත්, ගුරුවරුන් ගේ ඇපකැපවීමත් නිසා ය.හදිසි අනතුරකට ලක් ව අස්ථි බිඳී ඔත්පල ව සිටිය ද ඇයට ඇවැසි පහසුකම් නොමඳ ව ලබා දීමට උත්සාහ කරමින් සිටිමි. එහෙත් ඇගේ කළමනාකරණ උපාධිය ලබාගැනීම සඳහා අවශ්‍ය සියලු පහසුකම් දීමට මට හැකියාවක් නැති බව මම දනිමි.ඒ කෙසේ වුව ද, මේ තත්ත්වයට හෝ ළඟාවීම සඳහා ඇයට අත දුන් දෙණියායේ රාජපක්ෂ විද්‍යාලයයේ විදුහල්පති, පතිනායක, ලෝලිත සහ සුරංග යන ගුරුමහතුන්ට මම සිරස නමා ආචාර කරමි.දකුණු සිරිලකේ කිරිලිපත ප‍්‍රදේශයේ පියකු විසින් යොමු කරන ලද ලිපියක් ඇසුරිනි.සැත්කමක් පිණිස කොළඹ මහ රෝහලේ 53 වැනි වාට්ටුවට ඇතුළත් කැරුණු මා සැමියා සැත්කමින් පසු දින කිහිපයකින් ප‍්‍රතිකාර ලබා ආපසු නිවෙස බලා ආවේ ය.මීට වසර දෙකහමාරකට පමණ පෙරත් ඔහු මේ රෝහලේ වෙනත් වාට්ටුවක නැවතී ප‍්‍රතිකාර ලබා තිබිණි.එසේ වුව ද ඔහු මෙවර ගෙදර පැමිණි පසු 53 වාට්ටුවේ සේවක මඬුල්ල ගැන සිහිපත් කරන්නේ හදපිරි සතුටිනි.’සුළු සේවකයගෙ පටන් ඩිරෙක්ටර් දක්වා හැමෝම කරුණාවන්තයි.’ ඒ ඔහු කෙළෙහි ගුණ සිහිපත් කරන අයුරු ය.’ඒ වාට්ටුව හරියට ගෙවන වාට්ටුවක් වගෙයි. හැම අවශ්‍යතාවක් ම උපරිම විදිහට ඉෂ්ට කරන්ඩ ඒ හැමෝම වෙහෙසෙනව. හරිම පිළිවෙළයි. පිරිසිදුයි. ඔහු මිතුරන් හා සොම්නසින් සිහිපත් කරනු ද මට ඇසෙයි.’ඩුබ්රොවිස්කි’ සෝවියට් පරිවර්තනය මං වාට්ටුවේ පුංචි පුස්තකාලෙට දීල ආව’ ඔහු මා හා කීවේ ය. ඒ වූකලී ඔහු රෝහලේ දී කියවීමට රැගෙන ගිය ඔහු විසින් ම පුංචි පුතුට තිළිණ කරන ලද පොතකි.මා සැමියා බඳු දීර්ගකාලීන නේවාසික රෝගීන්ට ප‍්‍රතිකාර කළ වෛද්‍යවරුන්ටත්, කාරුණික ව උපස්ථාන කළ වාට්ටුවේ හැම කෙනකුටමත් පිං අත්වේවායි පතමි.ගුරුගම ආර්.ඩී.රත්නායක මහත්මිය විසින් යොමු කරන ලද ලිපියක් ඇසුරිනි.ගේ ජංගම දුරකථනයේ වූ සුළු දෝෂයක් නැති කර ගැනීම සඳහා එහි ගොස් යළි නිවෙසට පැමිණි විට මගේ මුදල් පසුම්බිය එහි බැරි වී පැමිණ ඇති බව මට වැටහිණ.මම වහා ආයතන ප‍්‍රධානයා ඇමතීමි.මුදල් පසුම්බිය ලැබී ඇති බව කී හෙතෙම පැමිණ එය ලබා ගන්නැ යි දන්වා සිටියේ ය.පසු දා මම ඔහු ඉදිරියේ පෙනී සිටියෙමි. මගේ පැමිණීම අපේක්‍ෂාවෙන් සිටි ඔහු මුදල් පසුම්බිය මා අත පත්කර, එය පිරික්සා බලන්නැයි කී ය.එහි වූ රුපියල් දහතුන් දහස ම එහි විය.ඔහුට තුති පළ කළ මම මුදල් පසුම්බිය සොයා ගත් සේවකයන්ට කිසියම් මුදල් තිළිණයක් පිරිනැමීමට සූදානම් වීමි. එහෙත් ඔවුහු එය ප‍්‍රතික්‍ෂේප කළ හ.මා ඔවුන් ගෙන් සමුගෙන ආපසු ආවේ සතුටිනි.මේ ආදර්ශවත් උතුම් කි‍්‍රයාව සිදු කළ කොළඹ 2, වොක්ෂ්වෝල් වීදියේ අංක 336 බී ස්ථානයේ පවත්වා ගෙන යන මොබයිල් කෙයා ආයතනයේ ප‍්‍රධාන අතායස් මහතාටත් එහි සේවක සේවිකාවන්ටත් ප‍්‍රණාමය පුදකරනු පිණිස මේ ලිපිය ලිවීමි.මහවැලි සංවර්ධන අධිකාරියේ නීති නිලධාරිනි ආශා රාජකීය මහත්මිය විසින් යොමු කරන ලද ලිපියක් ඇසුරිනි.ඌව පළාතේ කුඩා විදුහලක් වූ අප විදුහලට කොළඹ ආනන්ද විද්‍යාලයීය ශිෂ්‍ය නායක (5 ශ්‍රේණිය) පිරිස සිය ගුරු දෙගුරුන් හා පැමිණ අනුග‍්‍රහය සැලසූ එදින අප විදුහල් ඉතිහාසයේ රන් අකුරින් ලියැවුණ දිනයකි.නාගරික පරිසරයක හැදුණු වැඩුණු මේ දරු පිරිස තුළ පවතින පරෝපකාරී මහඟු ගුණය කාටත් ආදර්ශයකි.අප පාසලට තිළිණ කළ බොහෝ දේ අතර පාසල් නිල ඇඳුම් සඳහා රෙදි, පත පොත ඇතුළු ඉගෙනුම් ද්‍රව්‍ය සමඟ එතෙක් අප පාසලට මහත් අඩුපාඩුවක් ව පැවති වේදිකා තිරය ද වීම සතුට දනවන්නකි.පරිත්‍යාග රැගෙන දුෂ්කර ගමනක් ආ මේ සිසු පිරිස වෙහෙස මහන්සිය ද නොතකා අප දරුවන් හා සතුටින් කල් ගෙවූ අයුරුත්, අවසානයේ විවිධ ප‍්‍රසංගයක් පවත්වා අප නෙත් සතුටු කඳුළින් තෙත් කළ අයුරුත් අපට කිසි දා අමතක නොවේ.මේ සත් කාර්යය වෙනුවෙන් දරු පිරිස මෙහෙයවන ලද ගුරු දෙගුරුනට අප ගේ ගෞරවාදරය පිරිනැමේ. විශේෂයෙන් ආනන්දයේ විදුහල්පති, ප‍්‍රාථමික අංශ විදුහල්පතිනි, රමණි බාලසූරිය, සිරිවර්ධන, කිත්සිරි යන ගුරු භවතුනට ද, චන්ද්‍රිකා මහත්මියට ද තුති පිදේ.ආදරණීය සිසු දරුවනි, ඔබේ හෙට දවස යහපත් වේවා!බණ්ඩාරවෙල, කහත්තේවෙල රාහුල විදුහලේ පී. සහබන්දු (සම්බන්ධීකාරක) ගුරු මහත්මිය විසින් යොමු කරන ලද ලිපියක් ඇසුරිනි.සැත්කමක් නොකර මා බිරිය ගේ දෑස් සුවපත් කර ගනු පිණිස හිරණ (ගඟුල පන්සල යාබද) ඇස් රෝග විශේෂඥ වෙද මහතා හමුවීමට ගියෙමු.රෝගියකු ගේ මුහුණට බෙහෙත් පැලැස්තරයක් යොදන වෙද මහතා පැය හත අටකට පසු එය ගලවා පසු දා උදේ නොවරදවා ම එන ලෙස දන්වයි. අපිදු මෙසේ ගියෙමු.සිවු වන දිනය වන විට දෑසේ වූ අඳුරු පැටලිලි ගතිය නැතිවී ගියේ ය. එහෙයින් ඊළඟ දිනයේ අප වෙදමහතා සොයා ගියේ බලවත් සතුටකිනි.ඉංග‍්‍රීසි වෙදකමට අනුව කාච දැමීමට නිර්දේශ වූ රෝගීන්ට මේ වෙදමහතා විසින් කරන ලද වෙදකමින් සුවය ලැබී ඇති බව එහි සිටි ජනයා ගෙන් අපි දැනගතිමු. මේ වෙද මහතා සමාජයේ උන්නතිය වෙනුවෙන් පහළ වූ සුන්දර මනුෂ්‍යයෙකි. වෙද මහතා මුණගැසී ආපසු එන අතරමඟ දී තවත් සුන්දර මිනිසකු හඳුනාගැනීමට අපට හැකිවිය.ඒ මොහොත දැනුදු මතක ය.අප අසල වෑන් රියක් නැවතිණ.’අංකල්ලා කොහාටද යන්නෙ? රියැදුරු අසුනේ සිටි මහත්මයා ඇසුවේ ය.’අපි මේ හන්දියට යනවා. බස් එක අල්ලගන්ඩ’ මම කීමි.’නගින්ඩ, නගින්ඩ’ ඔහු අපට දොර හැරියේ ය. ‘හැබැයි අංකල් වෑන් එකේ රෙපයාර් එකකට සීට් ගලවලයි තියෙන්නෙ’ටික දුරක් විඩාපත් ව පැමිණි අපට ඔහු ගේ වදන් අමාවක් විය.වෑන් රිය තුළ ඒ මහතා ගේ බිරිය ද වියපත් කතක් ද සිටියහ. ඔවුහු අප හා දොඩමලු වූහ.’පාණදුරේ කොයි හරියෙද ඉන්නෙ?’’වඳුරාමුල්ල වත්තෙ’’අපිත් මේ හොරණට යන ගමන්. හරි යමු යමු’ඒ සුන්දර මිනිසා අප නිවෙසට ම හැරලී ය. සරත් මහතාණනි, ඔබ ද ඔබලා ගේ ඒ කෙටි ඇසුර ද දුඹුරු පැහැ ඩෙලිකා වෑන් රිය ද අපට අමතක නොවේ.සුන්දර මිනිසුනි, මේ සමාජය තවත් සුන්දර කිරීමට ඔබලාට වරම් ලැබේවා!වඳුරාමුල්ල වත්තේ ලයනල් ජයලත් මහතා විසින් යොමු කරන ලද ලිපියක් ඇසුරිනි.නෙළුම් විල, සිළුමිණ, ලේක්හවුස්, කොළඹ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=av0803021</link>
    <topic>ඔහු සුගත්, ඇය සීතා...</topic>
    <author>ජයමිණි</author>
    <content>ඔහු සුගත්, ඇය සීතා...බිඳෙන බැඳුම් ස්පයිස් ගර්ල්ස් ලා’ යළි දෙකඩ වෙයිනිවෙසක පොරොන්දම් ගැළපීමඅද චිත‍්‍රපට -ටෙලි නාට්‍ය හැදෙන්නේ දඩි බිඩියේමහින්ද ගේ ආගිය කතාකුසලතා පිරි තරුණයෙක් - සුසන්ත රණසිංහනීල බිඟු කැල ...දවස් 33 ක් මහණ වී සිටීම සැබෑ ජීවන අත්දැකීමක්ළමයින් ගේ සතුට - කඳුළ සමඟ කල් ගෙවන සුරනිමලඅසම්මත ආදර කතාජීවිතේ කලකිරිලා මම දස සිල් වෙලා නෑඅලුත් ගීත එකතුවට මුනුබුරත්ඇත්ත නැත්තරණ සූරයකු ගේ ආදර අන්දරය ‘ජෝධා අක්බාර්’සන්ජේ - මන්යටා විවාහයට එරෙහිව පැමිණිල්ලක්“මොනවා වුණත් අර ළමයගෙ හිත රිද්දන්ට එපා”'සරුංගල් රජා' විමලසිරිළමයි 40ක් අංබාං කරගෙන වැඩ කරන ලේසි නැහැහැමෝටම මිලක්ටොනි රණසිංහ අධ්‍යක්ෂණය කරන 'අම්මයි - දුවලයි' ටෙලිනාට්‍යයේ මේ දෙදෙන සැබෑම ආදරණීය රංගනයකට උරුම කම් කියනවා. මේ දෙන්නගෙම රුවින් තමා අද 'රසඳුන' කවරය හැඩ ගැන්වෙන්නේ.නමින් මංජුල මොරගහ හා තරුෂි පෙරේරා. රංගන ක්ෂේත‍්‍රයට කෝඩුකාරයින් නොවුණු මේ දෙන්නා මේ වනවිටත් ටෙලිනාට්‍ය රැසක විවිධ චරිත නිරූපණය කරලා කතා බහට ලක්වෙලා.මංජුල ටෙලිනාට්‍ය නළුවෙකු පමණක් නොවෙයි, චිත‍්‍රපට කීපයකටත් මේ වනවිට රංගනයෙන් දායක වෙලා.හා හා පුරා කියා මංජුල පුංචි තිරයට එක් වුණේ 'නේත‍්‍රාංජලී' ටෙලි නාට්‍යයෙන්. මේ දිනවල ඔහු රඟන 'ජීවිතය ලස්සනයි' නාට්‍යයේ කල්පගේ චරිතයට පෙ‍්‍ර්ක්ෂක ප‍්‍රතිචාර බොහොමයි."මම මේ දිනවල අවිවේකියි. ජීවිතය ලස්සනයි, දිව්‍යාංගි' සඳු තරු, වසන්තය අරන්, වැනි ටෙලි නාට්‍යවල රූපගත කිරිම්වලට දායක වෙනවා" මංජුල පවසනවා.වෙළෙඳ දැන්වීම් නිරූපණ ශිල්පිණියක ලෙස ක්ෂේත‍්‍රයට ආව තරුෂි, පෙ‍්‍ර්ක්ෂකයින්ට වඩාත්ම සමීප වුණේ එරංග සේනාරත්න අධ්‍යක්ෂණය කළ 'පූජා' ටෙලිනාට්‍යයේ 'දැහැමි' චරිතයෙන්.අද 'කාව්‍යා' ටෙලියේ 'සුරනි' විදිහට මං කරන චරිතයට හොඳ පෙ‍්‍ර්ක්ෂක ප‍්‍රතිචාර ලැබෙනවා. මහනුවර ස්වර්ණමාලි බාලිකාවේ ඉගෙන ගන්නා කාලයේ සිටම මගේ හිතේ තිබුණා රංගනයෙන් ඉදිරියට එන්න. අද මට සතුටු වෙන්න පුළුවන් ඒ ගැන. චිත‍්‍රපටවලට දායක වෙන්නත් මට අවස්ථාව උදාවෙලා."මේ දිනවල තරුෂිගේ කාලය වැඩිපුර ගතවෙන්නේ කාව්‍යා, පතිනි, සඳුනි, වජිර පාණි, නිළි වැස්ස වැනි නාට්‍යයවල රූපගත කිරීම්වලටයි. අවිවේකී දිනවල දී රංගනය පිළිබඳ හැදෑරීම්වලට ඇය කාලය යොදවනවා.ජයමිණි</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=av0803022</link>
    <topic>බිඳෙන බැඳුම් ස්පයිස් ගර්ල්ස් ලා’ යළි දෙකඩ වෙයි</topic>
    <author>ආතර් උස්මීයගේ</author>
    <content>ඔහු සුගත්, ඇය සීතා...බිඳෙන බැඳුම් ස්පයිස් ගර්ල්ස් ලා’ යළි දෙකඩ වෙයිනිවෙසක පොරොන්දම් ගැළපීමඅද චිත‍්‍රපට -ටෙලි නාට්‍ය හැදෙන්නේ දඩි බිඩියේමහින්ද ගේ ආගිය කතාකුසලතා පිරි තරුණයෙක් - සුසන්ත රණසිංහනීල බිඟු කැල ...දවස් 33 ක් මහණ වී සිටීම සැබෑ ජීවන අත්දැකීමක්ළමයින් ගේ සතුට - කඳුළ සමඟ කල් ගෙවන සුරනිමලඅසම්මත ආදර කතාජීවිතේ කලකිරිලා මම දස සිල් වෙලා නෑඅලුත් ගීත එකතුවට මුනුබුරත්ඇත්ත නැත්තරණ සූරයකු ගේ ආදර අන්දරය ‘ජෝධා අක්බාර්’සන්ජේ - මන්යටා විවාහයට එරෙහිව පැමිණිල්ලක්“මොනවා වුණත් අර ළමයගෙ හිත රිද්දන්ට එපා”'සරුංගල් රජා' විමලසිරිළමයි 40ක් අංබාං කරගෙන වැඩ කරන ලේසි නැහැහැමෝටම මිලක්ලෝ පතල කෙල්ලන් ගේ සංගීත කණ්ඩායමක් වන ස්පයිස් ගර්ල්ස්(Spice Girls)  ගැන යළිත් වරක් අපට අසන්නට ලැබෙන්නේ අසුබ ආරංචියකි. මෙම ආරංචියෙන් කියවෙන්නේ “ස්පයිස් ගර්ල්ස්” සංගීත කල්ලිය යළිත් වරක් කඩාගෙන යෑමට අරඅඳින බවකි.පසුගිය කාලයේ කැඩී බිඳී වෙන් වී සිටි ස්පයිස් ගර්ල්ස් ලා යළිත් වරක් එක් කරන ලද්දේ ද එම කණ්ඩායමේ සිටින ගායිකාවන් පස් දෙනා විසිනි. මොවුන් වෙන් වී යළි එක් වූයේ ද අවුරුදු දහයකට පසුව ය.යළි එක්වීමෙන් පසු මෙම ගායිකාවෝ ‘ස්පයිස් ගර්ල්ස්’ සංගීත කණ්ඩායමට පණ දීමටත්, යළි ගී ගයමින් ලෝක චාරිකාවක් ආරම්භ කිරීමටත් කතිකා කර ගත්හ.මේ අනුව ඔවුන් 2007 දෙසැම්බර් 2 වෙනිදා ලෝක චාරිකාවක් ආරම්භ කරමින් මුල් ම සංගීත සංදර්ශනය ලොස් ඇන්ජලිස්වල දී පවත්වන ලදී.ඉන් පසු එංගලන්තය ඇතුළු රටවල් කීපයක දී ‘ස්පයිස් ගර්ල්ස්’ සංගීත ප‍්‍රසංගය අති සාර්ථක ලෙස පවත්වන ලදී. මේ අනුව ඔවුනට ගී ගයමින් ලෝ වටා යෑමට ඉඩ ලැබුණේ මාස දෙකක් වැනි සුළු කාලයක් පමණි.යළි එකතු වූ ස්පයිස් ගර්ල්ස් ලා වෙන් කිරීමට මුල් වී ඇත්තේ ද ‘ස්පයිස්ගර්ල්’ කෙනෙකි. ඒ වික්ටෝරියා බෙකම් ය.(Victoria Beckham) අවුරුදු දහයක් වෙන් වී සිටි මෙම සංගීත කණ්ඩායම යළි එක්කර එකම වේදිකාවකට ගෙන ඒමට ඉදිරිපත් වූයේ ද වික්ටෝරියා ය.වික්ටෝරියා එවන් තීරණයක් ගත්තේ ඇයි ද යන්න බොහෝ දෙනෙකුට ප‍්‍රශ්නයකි.ගී ගයමින් ලෝකය වටේ චාරිකාවක යෙදී සිටිය ‘ස්පයිස් ගර්ල්ස්’ ලා ගේ එම සංචාරය අතරමඟ නතර කිරීමට සිදු වූයේ වික්ටෝරියා තවදුරටත් එම චාරිකාවේ යෙදීමට අදිමදි කළ හෙයිනි.මේ නිසා සැලසුම් කර තිබූ හා දින නියම කර තිබූ සංගීත සංදර්ශන කීපයක් ම නවතා දැමීමට සිදු විය. තමන් ‘ස්පයිස් ගර්ල්ස්’ ලාගෙන් වෙන්වීමට තීරණය කළේ. එයට සහභාගි වී හොඳට ම හෙම්බත් වී සිටින නිසා යැයි වික්ටෝරියා කියා සිටියි.වික්ටෝරියා පොප් ගායිකාවක පමණක් නොව විලාසිතා නිරූපිකාවක ද වෙයි. ඇය ගායනයට වඩා වැඩි කැමැත්තක් දක්වන්නේ නව පන්නයේ විලාසිතාවලට ය.සංගීත සංදර්ශනවලට සහභාගි වෙමින් ලෝ වටා රවුම් ගසන විට තමා ගේ මෝස්තර විලාසිතා දර්ශන මඟහැරෙන බව ද ඇය සඳහන් කරයි.වික්ටෝරියා ‘ස්පයිස් ගර්ල්ස්’ලා ගෙන් ඈත්වීමට තවත් හේතුවක් බලපායි. ඒ ඇගේ දරුවන් ය. වික්ටෝරියා විවාහ වී සිටින්නේ ලෝ පතල සුපිරි පාපන්දු ශූරයකු වන ඩේවිඩ් බෙකම් සමඟ ය.ඔවුනට බෲක්ලයින් (අවු. 8) රෝමියෝ (අවු. 5) සහ කෲස් (අවු. 3) නමින් දරුවන් තිදෙනෙක් වෙති.මෙම දරුවන් තිදෙනා තනිකර තමන්ට ලෝ වටා යෑමට නොහැකි බව කියන වික්ටෝරියා මොවුන් ඇති දැඩි වෙන්නේ තමා ගේ ආදරය සහ සෙනෙහස මධ්‍යයේ යැයි සඳහන් කරයි.”මා ඉවත් වුණා කියලා ‘ස්පයිස් ගර්ල්ස්’ සංගීත කණ්ඩායම කඩා වැටෙන්න ඕන නෑ. ඒත් මා අයින් වුණායින් පස්සේ අනික් ගායිකාවන් මොන වගේ තීරණයක් ගනීවිද කියන්න බෑ” වික්ටෝරියා පවසයි.“මං පොප් ගායිකාවක හැටියට කටයුතු කළා කියලා දරුවන් දැනගත්තට කමක් නෑ. ඒත් මින් ඉදිරියට මගේ මුළු කාලයත් ශ‍්‍රමයත්, ධනයත්, දරුවන් හා මෝස්තර විලාසිතා වෙනුවෙනුයි වෙන් කරන්නේ”වික්ටෝරියා තරමක දඩබ්බර ගැහැනියකි. මින් පසු තමන් ‘ස්පයිස් ගර්ල්ස්’ බෑන්ඩ් එක සමඟ වැඩ නොකරන බව ඇය තරයේ කියා සිටියි.මින් පසු තමන් සහ එමා බුන්ටන්, මෙල් සී, ගෙරී හලිවෙල්, සහ මෙල් බී එකට පෙනී සිටින ‘ස්පයිස් ගර්ල්ස්’ ලා දැක ගැනීමට නොහැකි වනු ඇතැයි ද ඇය කියා සිටියි.පෙර දවස ද ජනප‍්‍රියත්වයේ හිණිපෙත්තට ම නැඟි පොප් සංගීත කණ්ඩායම් කීපයකට අත්වූයේ එම ඉරණම ම ය. ද බීටල්ස්, ඇබා, බොනී ඇම්. එවන් සංගීත කණ්ඩායම් කීපයකි. සංගීත කණ්ඩායමක් හැටියට ලෝකය පුරා සැරිසරමින් ජනප‍්‍රියත්වයේ ඉහළ ම තැනට නැඟ ගත් මෙම පොප්කාරයන් ගැන අද අපට කිසිම දෙයක් අසන්නට නොලැබෙයි. අද ඉතිරිව ඇත්තේ ඔවුනගේ නම පමණි.’ස්පයිස් ගර්ල්ස්’ලා ගැන ද ඉදිරියේ දී අපට අසන්නට ලැබෙන්නේ එවැනි කතාන්දරයකි. නම පමණක් ඉතිරි කර මෙම සංගීත කණ්ඩායම ද රසිකයින් ගෙන් ඈත්වෙනු ඒකාන්ත ය.ආතර් උස්මීයගේ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=av0803023</link>
    <topic>නිවෙසක පොරොන්දම් ගැළපීම</topic>
    <author>සකස් කළේ ගාමිණී සුසන්ත</author>
    <content>ඔහු සුගත්, ඇය සීතා...බිඳෙන බැඳුම් ස්පයිස් ගර්ල්ස් ලා’ යළි දෙකඩ වෙයිනිවෙසක පොරොන්දම් ගැළපීමඅද චිත‍්‍රපට -ටෙලි නාට්‍ය හැදෙන්නේ දඩි බිඩියේමහින්ද ගේ ආගිය කතාකුසලතා පිරි තරුණයෙක් - සුසන්ත රණසිංහනීල බිඟු කැල ...දවස් 33 ක් මහණ වී සිටීම සැබෑ ජීවන අත්දැකීමක්ළමයින් ගේ සතුට - කඳුළ සමඟ කල් ගෙවන සුරනිමලඅසම්මත ආදර කතාජීවිතේ කලකිරිලා මම දස සිල් වෙලා නෑඅලුත් ගීත එකතුවට මුනුබුරත්ඇත්ත නැත්තරණ සූරයකු ගේ ආදර අන්දරය ‘ජෝධා අක්බාර්’සන්ජේ - මන්යටා විවාහයට එරෙහිව පැමිණිල්ලක්“මොනවා වුණත් අර ළමයගෙ හිත රිද්දන්ට එපා”'සරුංගල් රජා' විමලසිරිළමයි 40ක් අංබාං කරගෙන වැඩ කරන ලේසි නැහැහැමෝටම මිලක්නිවෙසක ඒකදශ පොරොන්දම නිවෙසේ ජීවත්වන්නන්ගේ ජීවන රටාවට බෙහෙවින්ම බලපාන දෙයක්. මීට පෙර අප ඒකදශ පොරොන්දම පිළිබඳව කෙටියෙන් මතක් කළා ඔබට මතක ඇති.වාස්තු සිද්ධාන්ත වලට අනුකූලව නිවෙසක සැලසුම නිර්මාණය කළත්, නිවෙස ඉදිකිරීමේදී අත්තිවාරමේ දිග පළල අඟලකින් දෙකකින් වෙනස්වීම සහ එම නිවෙසේ ඒක දශ පොරොන්දම වෙනස්වී එම නිවෙස වාස්තු දෝෂ සහිත නිවෙසක් විය හැකියි.යමකු තමන්ට ජීවත්වීම සඳහා නිවෙසක් නිර්මාණය කරගැනීමේදී එම නිවෙස තමන්ගේ රැකියාවට අදාළ වන ආකාරයෙන් නිර්මාණය කරගැනීම වැදගත්.උදාහරණයක් ලෙස ඔබ නීතීඥවරයෙක් නම්, අනිවාර්යයෙන්ම ඔබේ නිවෙස “ධ්වජ” වර්ගයේ නිවෙසක් විය යුතුයි.එසේම ඔබ වෛද්‍යවරයෙක් නම් ඔබේ නිවෙස “මෛතී‍්‍ර” හෝ “පරම මෛතී‍්‍ර” නිවෙසක් විය යුතුයි. එමෙන්ම ඔබ ව්‍යාපාරිකයෙක් නම් ඔබේ නිවෙස “සම්පත්” ගණයේ නිවෙසක් විය යුතුයි.ඔබේ නිවෙස ඔබ යෙදී සිටින ජීවන වෘත්තියට ගැළපෙන නිවෙසක් වූවිට ඔබ ඔබේ වෘත්තිය නිසා බැබලෙනවා; යස ඉසුරු ඔබට හිමි වෙනවා.වාස්තු ශිල්පයට අනුව නිවෙසක් සැලසුම් කිරීමේදී “ඒකදශ පොරොන්දම” යටතේ හෝ “ආය වර්ගීකරණය” යටතේ හෝ එය කළ හැකියි. මේවා දර්ශකයන් ලෙස හැඳින්විය හැකියි.විවාහයකදී පොරොන්දම් 20ක් ගලපන බව ඔබ දන්නවා. එසේම නිවෙසක් සෑදීමේදී එම නිවෙසට අදාළව පොරොන්දම් 11ක් ගලපනවා.“ඒකදශ පොරොන්දම” ලෙස හඳුන්වන්නේ එයයි. ගෘහය, ගෘහයේ ස්වාමියාට කෙසේ බලපාන්නේද යන්න මෙහිදී සොයා බැලෙනවා.ඔබට නිවෙසක් සාදාගැනීමට අවශ්‍යවන්නේ ඒක දශ පොරොන්දම යටතේ නම් එසේ කළ හැකියි. එසේම “ආය වර්ගීකරණය” යටතේද ඔබට නිවෙසක් නිර්මාණය කරගත හැකියි.ඒකදශ පොරොන්දම අයත් වන පොරොන්දම් එකොළහ(11) වන්නේ, අය පොරොන්දම, වැය පොරොන්දම, යෝනි පොරොන්දම, නැකැත් පොරොන්දම, දින පොරොන්දම, අංශක පොරොන්දම, රාශි පොරොන්දම, තීථි පොරොන්දම, වංශ පොරොන්දම, දේවතා පොරොන්දම සහ ආයුෂ පොරොන්දම යන පොරොන්දම්.නිවෙසක් එහි නිවැසියන්ට සුබවීමට නම්, ඉහත පොරොන්දම් වලින් 50%කට වැඩියෙන් සුබ විය යුතුයි. ගැලපිය යුතුයි.මෙහිදී වැදගත් වන කරුණක් තිබෙනවා. ඒ, ඒකදශ පොරොන්දම යටතේ නිවෙසක් නිර්මාණය කරන විට එය සතරැස් කොටුවක ආකාරයේ නිවෙසක් විය යුතුය යන්නයි.එය එසේ වුවත් ආය වර්ගීකරණය යටතේ නිවෙසක් කොටස්, කොටස් ලෙස විවිධ හැඩතල ඇතිවන ආකාරයෙන් සාදාගත හැකියි.ඔබ වාස්තු ශිල්පයට අනුව විවිධ හැඩතල ඇති නිවෙසක් සාදාගැනීමට කැමැත්තෙන් සිටීනම් ඔබට ආය වර්ගීකරණය භාවිතා කළ හැකියි.යම් නිවෙසක දිග ඔ පළල (ක්ෂේත‍්‍ර ඵලය) අටෙන් ගුණකර දොළහෙන් බෙදීමෙන් ලැබෙන ශේෂය “ආය” නමින් හැඳින්වෙනවා. මෙම ආය සංඛ්‍යාව අනුව එම නිවෙස ධ්වජ, ශ්වාත(ශුනක), ගජ, ධූම, වෘෂභ, කාක, සිංහ, මර වශයෙන් නම් කෙරෙනවා.ධ්වජ – කීර්තියද, ධූම- ශෝකයද, සිංහ-ජය ද, ශුනක-වෛරය ද, වෘෂභ – ධනය ද, මර – දිළිඳු බවද, ගජ - සැප ද, කාක - රෝග ආදියද ළඟාකර දෙන බව ඉපැරැණි වාස්තු ශිල්පයේ දැක්වෙනවා.මෙයින් ධ්වජ, සිංහ, වෘෂභ, හස්ති යන ආය වර්ගයන් සහිත නිවාස මනුෂ්‍ය වාසයට සුදුසු නිවාස ලෙස දක්වා තිබෙනවා. ගෘහ ආය වර්ගීකරණය සඳහා ගෘහයට අයත්වන ගෘහ පිණ්ඩය සැළකිය යුතුයි.මෙහිදී ගෘහ පිණ්ඩය ලබාගත යුත්තේ අත්තිවාරමේ පිටින් පිට දිග මැනීමෙන්. එහෙත් ගෘහයෙන් පිටට පනින ලද ආලින්ද, ගරාජයන්, පෝටිකෝ ආදිය සළකන්නේ නෑ.ආය වර්ගීකරණය යටතේ, නිවෙසක් සැලසුම් කිරීමේදී පාද සටහනට අනුව නිවෙස නිර්මාණය කරන්නේ නෑ. මෙහිදී ගෘහහිමියාගේ රැකියාව අනුව ගෘහය සැලසුම් කරනවා.ාස්තු ශිල්පීය ක‍්‍රම අනුව වඩාත්ම සුදුසු වන්නේ පාදසටහන පිළිබඳව සළකා ඒකදශ පොරොන්දම මඟින් නිවෙස නිර්මාණය කිරීමයි. ආය වර්ගීකරණය යටතේ නිර්මාණය කළ නිවෙසක් පාද සටහන සමඟ ගැලපීමට කෙසේවත් උත්සාහ නොකළ යුතුයි.ඒක දශ පොරොන්දම යටතේ නිවෙසක ගෘහ පිණ්ඩය හෙවත් නිවෙසේ ක්ෂේත‍්‍රඵලය ඉතා වැදගත්. (ගෘහ පිණ්ඩය ලෙස සළකන්නේ ගෘහයට අදාළ බිම් ප‍්‍රමාණය පමණයි. එයට ගරාජය පිටතට විහිදී යන වැරෙන්ඩාව ආදිය අයත් වන්නේ නෑ.) සෙන්ටිමීටර් හෝ අඟල් වලින් නිවෙස සැළසුම් කළද, නිවෙසේ ගෘහ පිණ්ඩය වඩු රියන්වලින් ගත යුතුයි.එම සංඛ්‍යාව අනිවාර්යයෙන්ම ඔත්තේ සංඛ්‍යාවක් විය යුතුයි. (සකි‍්‍රය වඩු රියන අඟල් 31යි).ඒකදශ පොරොන්දම අයත් පොරොන්දම් එකොළහ ගැලපීම සඳහා ගෘහ පිණ්ඩය නියමිත සංඛ්‍යාවලින් බෙදා ගුණ කරනවා. එහිදී ඒකදශ පොරොන්දමට අයත් පොරොන්දම් එකොළහේ සුබ අසුබ ලැබෙනවා.මෙහි දක්වා ඇති රූපසටහන් දෙක දෙස බලන්න. මෙම රූප සටහන් දෙකෙහිම දිග සමාන වුවත්, පළල අඟල් 2කින් වෙනස් වී තිබෙනවා. එම අඟල් දෙකේ වෙනස නිසා වර්ග අඩි ප‍්‍රමාණය වෙනස්වී තිබෙනවා. එම හේතුව නිසා මෙම නිවෙසේ නැකත වෙනස් වී තිබෙනවා. අඟල් දෙකක වෙනසේ අවසන් ඵලය වුණේ නිවෙසේ නැකැත ‘මෛතී‍්‍ර’ නැකත ‘වධ’ නැකත ලෙස වෙනස්වීමයි)මෛතී‍්‍ර නිවෙස ‘වධ’ නිවෙසක් බවට පත්වීමයි.එය ඉතාම අසුබයි. අපට මෙයින් පැහැදිලි වන්නේ නිවෙස ඉදිකරන විට මේසන් බාස් වරුන්ගේ අත්වැරැද්දෙන් නිවෙසේ දිග පළල අඟලක් හෝ දෙකක් වෙනස් වූවොත් අපට ලැබෙන්නේ වාස්තු දෝෂ සහිත නිවෙසක්ය යන්නයි. ඒ පිළිබඳව නිවෙස් හිමියන් සැළකිලිමත්වීම වැදගත්.වාස්තු ශිල්පයට අනුව නිවෙසක් ඉදිකර ගැනීමේදී ඇතැමෙකුට මතුවන තවත් ගැටලුවක් තිබෙනවා. ඒ කේන්දර පිටපත් නොමැතිවීමයි. මෙයටත් විසඳුමක් සොයාගත හැකියි) ඒ, නාම අක්ෂර ගැලපීමෙන්.එහිදී නිවෙස් හිමියාගේ ජන්ම නැකත ඔහුගේ නමෙන් සොයාගන්නවා. එමඟින් නමේ මුල අකුරට අයත් නැකත සොයාගත හැකියි.සකස් කළේ ගාමිණී සුසන්ත</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=av0803024</link>
    <topic>අද චිත‍්‍රපට -ටෙලි නාට්‍ය හැදෙන්නේ දඩි බිඩියේ</topic>
    <author>වසන්ත ජයසිංහ ඡායාරූපය - විමල් කරුණාතිලක</author>
    <content>ඔහු සුගත්, ඇය සීතා...බිඳෙන බැඳුම් ස්පයිස් ගර්ල්ස් ලා’ යළි දෙකඩ වෙයිනිවෙසක පොරොන්දම් ගැළපීමඅද චිත‍්‍රපට -ටෙලි නාට්‍ය හැදෙන්නේ දඩි බිඩියේමහින්ද ගේ ආගිය කතාකුසලතා පිරි තරුණයෙක් - සුසන්ත රණසිංහනීල බිඟු කැල ...දවස් 33 ක් මහණ වී සිටීම සැබෑ ජීවන අත්දැකීමක්ළමයින් ගේ සතුට - කඳුළ සමඟ කල් ගෙවන සුරනිමලඅසම්මත ආදර කතාජීවිතේ කලකිරිලා මම දස සිල් වෙලා නෑඅලුත් ගීත එකතුවට මුනුබුරත්ඇත්ත නැත්තරණ සූරයකු ගේ ආදර අන්දරය ‘ජෝධා අක්බාර්’සන්ජේ - මන්යටා විවාහයට එරෙහිව පැමිණිල්ලක්“මොනවා වුණත් අර ළමයගෙ හිත රිද්දන්ට එපා”'සරුංගල් රජා' විමලසිරිළමයි 40ක් අංබාං කරගෙන වැඩ කරන ලේසි නැහැහැමෝටම මිලක්ඇන්ඩෲ ජයමාන්නඔහුගේ දායකත්වය සිංහල සිනමාවට නැතුවම බැරි යුගයක් තිබිණි. වරෙක ලාංකීය සිනමා අධ්‍යක්‍ෂකවරුන් රැසකගේ සිනමා නිර්මාණ පිටුපස කැමරාව වත්තන් කරගත් මේ සොඳුරු මිනිසා එදා මෙදා තුර රිදී තිරයට එක්කළ සිනමාපට ද විශාලය.ඔහුගේ කලා දිවිය දශක පහකට ආසන්නය. ‘හාරලක්‍ෂය, හඳයා, හංසවිලක්, තුන්වැනි යාමය, සතිපූජා, සුද්දිලාගේ කතාව, සෙයිලම, සිරිමැදුර, විසිදැල, මංගල තෑග්ග, ජුලියට්ගේ භූමිකාව ඇතුළු සිනමාපට රැසක කැමරා අධ්‍යක්‍ෂකවරයා ද ඔහුම විය.එසේ හෙයින් වසරේ හොඳම කැමරාකරණය වෙනුවෙන් OCIC, සරසවි, මෙන්ම ජනාධිපති සම්මානයට ද ඔහු පාත‍්‍ර විණි. ඒ එදාය. දශක පහක් ගෙවුණ ද මෙතරම් නිර්මාණ කරණයේ නියැළුණු ඔහු අද හා හූවක් නැති තරම්ය.මොහොට්ටිගේ දොන් ඇන්ඩෲ ෆීලික්ස් ජයමාන්න නොහොත් ඇන්ඩෲ ජයමාන්න නම් ප‍්‍රවීණ සිනමාවේදියා හා අප සංවාදයකට එළඹුණේ මේ නිහඬතාවය බිඳ දැමීමේ අරමුණෙනි.මොනවද ඔබ මේ දවස්වල කරන්නේ කියන තැනින් අපි පටන් ගමු.ඇත්තටම මේ දවස්වල කලා කටයුතු නම් කිසිම දෙයකට සම්බන්ධ වුණේ නැහැ. මගේ හිතේ අදහසක් තියෙනවා ටෙලිනාට්‍යයක් කරන්න ඕන කියන දේ.නමුත් මේ කාලය ඒ කටයුත්තට එතරම් යහපත් නැහැ කියලයි මට හිතෙන්නේ. දැන් මගේ ළමයින් තුන්දෙනාම විදේශගත වෙලා. මම මගේ ගම් පළාත මීගමුවට වෙලා සුළු වශයෙන් වාර්තා වැඩසටහන් කරගෙන ඉන්නවා.නමුත් ඔබ සම්මානයට පාත‍්‍රවුණ සිනමා වේදියෙක්. මෙතරම් අත්දැකීම් ඇති ඔබ නිහඬවම කලාවෙන් ඈත්වීම සාධාරණ නැහැ කියලයි මට හිතෙන්නේ.ඔව් ඒක හොඳ ප‍්‍රශ්නයක්. මම වැඩකරන ක‍්‍රමයක් තියෙනවා. නමුත් අද මේ බොහෝ දෙනෙක් කටයුතු කරන ආකාරය ගැන ලොකු කලකිරීමක් තියෙනවා. අද මොකක්ද චිත‍්‍රපටයක් ටෙලිනාට්‍යයක් කරනවා කියන්නේ දවස් දෙකෙන් තුනෙන් ඉවරයි. මුල් කාලයේ මට මතකයි අපි හවසට එකතුවෙලා අධ්‍යක්‍ෂක, නිෂ්පාදක, නළුනිළියන්, කැමරාමන් හැමෝම එකතුවෙලා නිර්මාණය ගැන කතා කරනවා. හෙට දවස ගැන සැලසුම් කරනවා. සිනමා රූපයක් ගන්නවා කියන්නේ මඟුල් ගෙදරක ඡායාරූප ගන්නවා වගේ වැඩක් නෙවෙයි.විශේෂයෙන්ම කැමරා ශිල්පියාට තිරනාටකය පිළිබඳ දැක්මක්, ජීවිතය ගැන දැක්මක් අධ්‍යක්‍ෂකවරයාගේ දර්ශනය පිළිබඳ දැක්මක් තිබිය යුතුයි. නමුත් අද එවැනි තත්ත්වයක් නැහැනේ. ඉතිං කොහොමද ඒ අය එක්ක වැඩ කරන්නේ.ඔබ කියන විදිහට මේ කිසිම දෙයක් සිදු නොවුණත් අද බොහෝ සිනමාපට ටෙලිනාට්‍ය බිහි වෙනවනේ.හැබැයි ඒවා දිහා බලද්දී තේරෙනවා නිර්මාණයේ තරම. අද රූපවාහිනිය කියන දේ එෆ්.එම්. රේඩියෝවක් වගේ වෙලා. හැබැයි අදට වඩා බොහෝ දෙනෙක් කතා කරන්නේ මුල් කාලයේ කළ ටෙලිනාට්‍යයනේ.ඒ වායේ තිබුණා මේ නිර්මාණාත්මක කම. ඉස්සර චිත‍්‍රපටයක් කරලා අධ්‍යක්‍ෂක හෝ ඒ ශිල්පීන් සිනමා ශාලාව අසලට ගිහින් ඉන්නවා මිනිසුන් කියන්නේ මොකක්ද කියලා අහගෙන ඉන්න. හේතුව මේ මිනිසුන්ගේ කටෙන් එළියට එන වචනය ඒ නිර්මාණකරුවන්ට කෝටියක් වටිනවා. මේ ප‍්‍රතිචාර පුදුම විදිහට ඊළඟ නිර්මාණ වලට උත්තර සපයනවා.යම් කලකිරීමකින් ද ඔබ කතා කරන්නේ.කලකිරීමක් නෙවෙයි දුකයි. මුල් කාලයේ චිත‍්‍රපට හැදුනේ උළෙලවල් සඳහා නෙමෙයි ජනතාවටයි. ගීතයක් පවා ලියැවුණේ හේතුවක් ඇතිව. බලන්න ගායකයෙක් විදිහට ගත්තම ජෝතිපාල අදටත් ජනපි‍්‍රයයි.මේක සිනමාවේ රූපවාහිනියේ පමණක් නෙවෙයි සමස්ත කලාවෙම සිදුවෙලා තියෙන දෙයක්. හොඳ කෙටිකතාවක් නවකතාවක් මෑත කාලයේ බිහිවෙලා තියෙනවද බලන්න. ඇති අතේ ඇඟිලි ගාණටත් වඩා අඩුවෙන්. අතීතය ගැන කතා කරද්දී විශාල කලා ලෝකයක් තිබුණේ.සේකර මහත්මයලා, සිරිල් බී පෙරේරා වැනි අයගේ ආභාෂය අත්දැකීම් ගනිද්දි අපි මොන තරම් නිර්මාණාත්මක වුණාද? මම උදාහරණයක් කියන්නම් අපේ පැරැණි රංගන ශිල්පියෙක් මේ මෑතකදී මට කියනවා අපි ෂූටිං ඉවරවුණාම කැමරා පෙට්ටිවලට කැමරා ලයිට් පැක් කරනවා වගේ වාහනවලට දාලා එහෙට මෙහෙට යවනවා කියලා.මුල් කාලයේ එහෙම නැහැ ෂූටිං ඉවරවුණත් අපි නිර්මාණය ගැන කතා කරනවා.සුමිත්ත අමරසිංහ, ඩී.බී. නිහාල්සිංහ, ඩොනල්ඩ් කරුණාරත්න, විලී බ්ලේක් වැනි එවක නමගිය කැමරා ශිල්පීන් අතර ඔබත් එක් පුද්ගලයෙක්. මේ අතීතය ගැන සිහිපත් කළොත්.මේ හැම කෙනෙක්ම හොඳ අවබෝධයකින් සිනමාවට අවතීර්ණ වුණ අය. මට මතකයි මුල් කාලයේ යම් යම් නිර්මාණ සඳහා මට කැමරාව මෙහෙයවන්න දුන්නත් හරියට මම ඉගෙන ගන්නකම් ඒ දේ කළේ නැහැ.‘හාරලක්‍ෂය’ චිත‍්‍රපටයට මට කතා කරද්දී මට ඒ අභියෝගය භාරගන්න පුළුවන් තැනක හිටියේ. කැමරා ශිල්පියෙක් වුණා කියලා ඔහු කැමරාව පිටුපස හිටියට වැඩක් නැහැ. තිර නාටකය, ආලෝකය, සංස්කරණය, චරිත නිරූපණය මේ සියලු දේ පිළිබඳ අවබෝධයක් තියෙන්න ඕන. අද වෙන්නේ මොකක්ද ෆොටෝ ටිකක් එකට එකතු කරලා ගැට ගහන එකනේ.ඔබ හරහා බිහිවුණ බොහෝ නිර්මාණකරුවන් ඉන්නවා. බොහෝ පාඨමාලා කැමරාව, සංස්කරණය, රූපවාහිනිය, සිනමාව පිළිබඳ ඔබ කළා. ඒ හැමදේම ඇන හිටියද?(සිනාසි) මම පාඨමාලා කළා නම් තමයි. ඒ හරහා බිහිවුණ ගොඩක් දෙනෙක් අද වෘත්තිය මට්ටමේ නියැලිලා ඉන්නේ. නමුත් පහුවෙනකොට අපට වෙච්ච දේ තමයි අපි කැමරාව ඉගැන්නුවට පස්සේ කිසි කෙනෙක් පංතියට එන්නේ නැහැ. එතනින් පස්සේ ඒ අය ඉගෙන ගෙන ඉවරයි කියලයි හිතන්නේ. සංස්කරණය, රංගනය, පිටපත් රචනය මේ කිසිම දෙයක් දන්නේ නැතුව කැමරාව අතට අරන් වැඩට බහිනවා. මං හිතන්නේ අපි තේරුම් ගන්න ඕන කැමරාවට මොළයක් නැහැ අපේ මොළයයි එතෙන්ට දාන්න ඕන කියන දේ.අද තාක්‍ෂණය එන්න එන්නම දියුණුයි. මේ දියුණු තාක්‍ෂණය සිනමා කැමරාව පිටුපසත් තියෙනවා නේද?සත්තකින්ම. මොන දේ දියුණු වුණත් කැමරා ශිල්පියාට ඇහැක් විතරක් තිබිලා මදි. ඔහුට හොඳ දැනීමක්, කන්දෙකක්, ඉවක් අවබෝධයක් තියෙන්න ඕන. අද අපි තරග කරන්නේ මේ මොහොතේ ඇමරිකාවේ ශිල්පීන් හදන රූප රාමුත් එක්ක කියන දේත් අමතක කරන්න හොඳ නැහැ.ඔබ අවසන් වරට කැමරා අධ්‍යක්‍ෂණයෙන් දායක වුණේ ‘එක මලක පෙති’ චිත‍්‍රපටයට. හොඳයි ඔබ මෑතකදී නැරඹූ චිත‍්‍රපටය ගැන කතා කළොත්.‘එක මලක පෙති’ චිත‍්‍රපටයට දායක වුණාට පස්සේ තවම මම සිනමා නිර්මාණයකට දායක වුණේ නැහැ. ඒ වගේමයි පසුගිය මාස දෙක තුන තුළ චිත‍්‍රපටයක් නම් බැලුවේ නැහැ යම් යම් පෞද්ගලික වැඩකටයුතු නිසා. මේ මෑතකදී කොහොම හරි චිත‍්‍රපටයක් බලන්න ඕන කියලා හිතලා සිනමා ශාලාවකට යන්න හදද්දී මගේ මිත‍්‍රයෙක් කීවා මම ඔයාට සල්ලි දෙන්නම් ගෙදර ඉන්න කියලා.ඔබේ පුතාලත් කලා නිර්මාණ සඳහා දායකත්වය ලබා දුන්නත් අද ඔවුන් විදේශගත වෙලා.ඇත්ත පුතාලා තුන්දෙනාම මාත් එක්ක වැඩකළා. නමුත් යම් යම් හේතූන් මේ ක්‍ෂේත‍්‍රයේ ඇස ගැටුණ නිසා එයාලට මේක එපාම වෙලයි විදේශ ගතවුණේ. මුල් කාලයේ අපට තිබුණ වගේ පරිසරයක් ඒ අයට නැහැ.අර කතාවක් තියෙනවනේ “චිත‍්‍රපට කරන එක නම් හොඳයි හැබැයි බත් කන්න රස්සාවකුත් කරපං පුතේ” කියලා. ඉතිං ඒ අය විදේශගත වෙලා කලාවෙන් ඈත්වීම ගැන දුකක් මට නැහැ.වසන්ත ජයසිංහ ඡායාරූපය - විමල් කරුණාතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=av0803025</link>
    <topic>මහින්ද ගේ ආගිය කතා</topic>
    <author/>
    <content>ඔහු සුගත්, ඇය සීතා...බිඳෙන බැඳුම් ස්පයිස් ගර්ල්ස් ලා’ යළි දෙකඩ වෙයිනිවෙසක පොරොන්දම් ගැළපීමඅද චිත‍්‍රපට -ටෙලි නාට්‍ය හැදෙන්නේ දඩි බිඩියේමහින්ද ගේ ආගිය කතාකුසලතා පිරි තරුණයෙක් - සුසන්ත රණසිංහනීල බිඟු කැල ...දවස් 33 ක් මහණ වී සිටීම සැබෑ ජීවන අත්දැකීමක්ළමයින් ගේ සතුට - කඳුළ සමඟ කල් ගෙවන සුරනිමලඅසම්මත ආදර කතාජීවිතේ කලකිරිලා මම දස සිල් වෙලා නෑඅලුත් ගීත එකතුවට මුනුබුරත්ඇත්ත නැත්තරණ සූරයකු ගේ ආදර අන්දරය ‘ජෝධා අක්බාර්’සන්ජේ - මන්යටා විවාහයට එරෙහිව පැමිණිල්ලක්“මොනවා වුණත් අර ළමයගෙ හිත රිද්දන්ට එපා”'සරුංගල් රජා' විමලසිරිළමයි 40ක් අංබාං කරගෙන වැඩ කරන ලේසි නැහැහැමෝටම මිලක්ඇති හිටියාමත්පැන් ගැන ආ ගිය කතා ලියන්න එපා කියලා අපට දීපු අවවාදය අකුරට ම පිළිපදින්න තීරණය කළත් පොඩ්ඩකට ඒ තීරණය වෙනස් කරන්න වෙලා. දෙන්නෙක් පිට සවාරියක් ගිහින් සර්කිට් එකක නතර වුණා. ඇඟ පත සෝදාගෙන ඉවර වෙච්ච එක්කෙනෙක් අනික් ගෙනා ගෙන් මෙන්න මෙහෙම අහනවා.’”මචං “ඇති හිටියා” පොඩ්ඩක් ගමු ද?””හරි මචං මං වොෂ් එකක් දාගෙන එන්නම්.”එයත් ඇඟ හෝදාගෙන ඇවිත් මෙන්න බොලේ වීදුරු දෙකක්, බෝතලයක් සමග සෙට් වෙච්චි.බැලින්නම් දැන් අරක්කුවලට කියන අලුත් නම තමයි “ඇති හිටියා”. ඒ කියන්නෙ හිටියා ඇති කියන එකයි.වල් ඌරාමේකත් බීම සම්බන්ධ කතාවක්. අපේ යාළුවා කඩවත සමන්ත තමයි එවලා තියෙන්නේ.”උඩුපිල නිමල් දවසක් කට්ටිය එක්ක පොඩි ගමනක් ගියා. කිරිඳිවැලට එහා ගෝනහැර දෙනියෙ ඉන්න ඥාතියකු ගෙ ගෙදරටයි ගියෙ. හදිසියෙ යොදා ගත්තු ගමන නිසා අත්‍යවශ්‍ය කිසිම දෙයක් ගන්නත් බැරිවුණා. කොහොම වුණත් මගදි මයියොක්කා කිලෝ පහකුයි රට බීම සාප්පුවකින් දශ මූල අරිෂ්ට බෝතල් දෙකකුයි මිලට ගත්තා.දැන් ඉතින් මයියොක්කා කන්න මොනවා හරි තිබුණොත් තමයි හොඳ එක මනුස්සයෙක් මේ වෙලාවේ ඇවිත් හොඳ ආරංචියක් දුන්නා ඒ තමයි ගෝනගල්දෙනියෙ පොළේ වල් ඌරු මස් විකුණනවා කියලයි.”එහෙනම් ඉතින් ගිහිල්ලා කිලෝ දෙක තුනක් අරන් වරෙල්ලා” නිමල් අයිය කුමාරටයි සමන්තටයි කිව්වා. කුමාර ගේ සයිකලයට නැගලා විනාඩි දහයෙන් පොළට ගියා.දැන් කුමාරයි - සමන්තයි පොළේ වල් ඌරු මස් හොයනවා. ළඟ පාතක නෑ. තව ටිකක් වට පිට බලන කොට ඈත කොනක ඌරු මස් විකුණනවා. බැලින්නම් වල් ඌරු නෙවෙයි ගං ඌරා.ඒ වුණත් සමහර විට වෙළෙන්දා වල් ඌරු මස් හංගල තියාගෙන විකුණනව ද දන්නෙත් නෑනෙ? මොකද තහනම් දෙයක් නෙ. ඒ හින්ද සමන්ත හෙමින් වෙළෙන්දට කිට්ටු කරල මෙහෙම ඇහුව.”මේ අයියෙ ඌරු මස් කීයද?” කියල.”ආ... මේව මල්ලි කිලෝ එක 250/- යි. වෙළෙන්දා කිව්ව.”මේ... ඒක නෙමෙයි අයියෙ... අපි මේ හෙව්වෙ නම් වෙන ජාතියක්... ඒ කියන්නෙ ‘වල් ඌරු මස්’ ඒව නැද්ද?” සමන්ත ඇහුව.”අයියෝ... මල්ලි වල් ඌරු මස් හැම දා ම ලැබෙන්නෙ නෑ... ඉඳල හිටල තමයි අහුවෙන්නෙ” වෙළෙන්දා කියාපි.”මල්ලිට කියන්න බය නැතිව ගෙනියන්න. මේව නියම බඩු” ගං ඌරව පෙන්නල වෙළෙන්දා කිව්ව.”ඒ වුණාට අයියෙ... මේව වල් ඌරු මස් නෙමෙයි නේ. මේව නම් අපේ පැත්තෙත් ඕන තරම් තියෙනව.””බය නැතුව අරං යන්න මල්ලි... මම මල්ලිට ගැරන්ට් කරල කියනව මූ හෙන වල් ඌර, මොකද? මම මගෙ අත්දැකීමෙන් ම ඒක දන්නව. මල්ලිට කියන්න... මගෙ ඌරු කොටුවෙ හිටපු එක ම ඊරියෙකුටවත් මූ ඉන්න දුන්නෙ නෑනෙ. මූ හෙණ වල් ඌරා” වෙළෙන්ද කියාපි.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=av0803026</link>
    <topic>කුසලතා පිරි තරුණයෙක් - සුසන්ත රණසිංහ</topic>
    <author>සුසන්ත</author>
    <content>ඔහු සුගත්, ඇය සීතා...බිඳෙන බැඳුම් ස්පයිස් ගර්ල්ස් ලා’ යළි දෙකඩ වෙයිනිවෙසක පොරොන්දම් ගැළපීමඅද චිත‍්‍රපට -ටෙලි නාට්‍ය හැදෙන්නේ දඩි බිඩියේමහින්ද ගේ ආගිය කතාකුසලතා පිරි තරුණයෙක් - සුසන්ත රණසිංහනීල බිඟු කැල ...දවස් 33 ක් මහණ වී සිටීම සැබෑ ජීවන අත්දැකීමක්ළමයින් ගේ සතුට - කඳුළ සමඟ කල් ගෙවන සුරනිමලඅසම්මත ආදර කතාජීවිතේ කලකිරිලා මම දස සිල් වෙලා නෑඅලුත් ගීත එකතුවට මුනුබුරත්ඇත්ත නැත්තරණ සූරයකු ගේ ආදර අන්දරය ‘ජෝධා අක්බාර්’සන්ජේ - මන්යටා විවාහයට එරෙහිව පැමිණිල්ලක්“මොනවා වුණත් අර ළමයගෙ හිත රිද්දන්ට එපා”'සරුංගල් රජා' විමලසිරිළමයි 40ක් අංබාං කරගෙන වැඩ කරන ලේසි නැහැහැමෝටම මිලක්කලඑළියටසුසන්ත රණසිංහ කුසලතා පූර්ණ යොවුන් කලාකරුවෙකි. එච්.ඩී.පෙ‍්‍ර්මරත්නයන්ගේ මඟපෙන්වීම යටතේ රංගන ක්ෂේත‍්‍රයට සම්බන්ධ වූ සුසන්ත මේ වනවිට ටෙලිනාට්‍ය ගණනාවකට රංගනයෙන් දායක වී ඇත.ගෞතමී, කාව්‍යා, වසූදා, නිලංජනා, ජීවිතය ලස්සනයි, වැනි ටෙලිනාට්‍ය සඳහාද, සුදත් රෝහනගේ උතුවන්කන්දේ සූර සරදියෙල්, කළුවර ගෙදර සරත් සේනාරත්නගේ පෙ‍්‍ර්මය ලැගුම් සොයා වැනි ටෙලිනාට්‍ය සඳහාද රංගනයෙන් දායක වී ඇත.සුසන්ත රූපවාහිනී වෙළෙඳ දැන්වීම් තුළින්ද තම රංගන හැකියාවන් මනාව පෙන්වීමට සමත්වී ඇත.ගාල්ල හියාරේ – නැඟෙනහිර විදුහලෙන්ද, ගාල්ල ශාන්ත ඇලෝසියස් විදුහලෙන්ද අධ්‍යාපනය ලද ඔහුට තම හැකියාවන් ඔපමට්ටම් කරගැනීමට පාසල් වේදිකාව මහත් අත්වැලක් විය.සුසන්ත රණසිංහ රංගනයට මෙන්ම ගායනයටද සමතෙකි. ඔහු රෝහන වීරසිංහයන් යටතේ ගායනය ප‍්‍රගුණ කළ අයෙකි.ඔහුගේ ගීත ඇතුළත් නවතම සංයුක්ත තැටිය තව නොබෝ දිනකින්ම නිකුත් කිරීමට කටයුතු සම්පාදනය කරමින් සිටී.හියාරේ නැඟෙනහිර, ගාල්ල ඔහුගේ ලිපිනයයි.සුසන්ත</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=av0803028</link>
    <topic>දවස් 33 ක් මහණ වී සිටීම සැබෑ ජීවන අත්දැකීමක්</topic>
    <author>ඉනෝකා පෙරේරා බණ්ඩාර ඡායාරූප - ගීත් ද මෙල්</author>
    <content>ඔහු සුගත්, ඇය සීතා...බිඳෙන බැඳුම් ස්පයිස් ගර්ල්ස් ලා’ යළි දෙකඩ වෙයිනිවෙසක පොරොන්දම් ගැළපීමඅද චිත‍්‍රපට -ටෙලි නාට්‍ය හැදෙන්නේ දඩි බිඩියේමහින්ද ගේ ආගිය කතාකුසලතා පිරි තරුණයෙක් - සුසන්ත රණසිංහනීල බිඟු කැල ...දවස් 33 ක් මහණ වී සිටීම සැබෑ ජීවන අත්දැකීමක්ළමයින් ගේ සතුට - කඳුළ සමඟ කල් ගෙවන සුරනිමලඅසම්මත ආදර කතාජීවිතේ කලකිරිලා මම දස සිල් වෙලා නෑඅලුත් ගීත එකතුවට මුනුබුරත්ඇත්ත නැත්තරණ සූරයකු ගේ ආදර අන්දරය ‘ජෝධා අක්බාර්’සන්ජේ - මන්යටා විවාහයට එරෙහිව පැමිණිල්ලක්“මොනවා වුණත් අර ළමයගෙ හිත රිද්දන්ට එපා”'සරුංගල් රජා' විමලසිරිළමයි 40ක් අංබාං කරගෙන වැඩ කරන ලේසි නැහැහැමෝටම මිලක්ජී. ආර්. පෙරේරාපිරුණු අත්ගොබ, කරකවපු උඩු රැවුල, නූස් නොට්ටි අගෝරිස්ට එක් කළේ, මහා කළු සිංහලයගෙ පෙනුම.දෑත දෙපයෙ විතරක් නෙවෙයි, පිටෙන් පපුවෙන් පවා එළි පැනපු ලෝම පඳුරු, අර පෙනුමට තවත් ඌන පූරණයක්.කතා කරපු මනමාලිගෙ පැත්තෙන් වං හුං හොයන්න එන දාක, මුකුත් නොදන්න අගෝරිස්, අමුඩ කෙටියකට බැහැල කට්ට දවාලෙ කුඹුරු වැඩ.බය බිරාන්ත වෙච්චි මනමාලිගෙ මාමා, මහ නියරෙන් ම ආපිට හැරෙනව.පිටගම්කාරයෝ”අනේ අක්කෙ බලාපු 19 වැනි මනමාලය වුණාට කමක් නෑ. මුන්දැට නම් කෙල්ල දෙනව බොරු. ඇෙඟ් පතේ හරිහමන් ඇඳුමක් නැති කොටනෙ පේන්නෙ. ලොංවලින් වැහිල. තනි වළහෙක්. මං ඈතට දැක්කෙ වළහෙක් කුඹුරු කොටනවැහේ...”””ඒත් ඉරණංකාරී පිටගං නොගියා වගේ ම, ජී. ආර්. පෙරේරට තාත්තා වෙන්නත්, 89 වැනි වියේ, කුඹුරෙම ඇද වැටිල මිය යන කල් ගොවිතැන්කරන්නත් අගෝරිස් පිං වන්තයෙක් වුණා.අගෝරිස්ගෙ පුතා, ගල්හේනගේ රත්නපාල පෙරේරා. එහෙමත් නැතිනම් අපි දන්න ජී. ආර්. පෙරේරා. ජී. ආර්. ගෙ සීයා වෙලුං ආතා.පරිණත ගාම්භීර ගැමි ලක්‍ෂණ වගේ ම, අර ලෝම පිරුණු පාරම්පරික සිරුරු ලක්‍ෂණත් මඳකුදු අඩු නැතිව ජී. ආර්. ට පිහිටල. හරියටම තාත්තගෙ කපාපු පළුව.පෙනුම නිසා ම විතරක් නෙවෙයි, වෙලුං ආතල, අගෝරිස් උන්දැල ගැන සඳහන් කළේ, අපි ඔවුන් අතරෙත් යම් බැඳීමක් තිබුණු නිසා.මතක ද ඔබට...මේ හැමෝ ම අපිට මුණ ගැහුණු ‘පිට ගං කාරයෝ’අගෝරිස්ල, වෙලුංල විතරක් නෙවෙයි, සයිමන්ල, අරනෝලිස්ල, කතෝලිස්ල එක්ක විහිදුණු පරම්පරා දෙක තුනක ජීවන අන්දරේ.කොටින් ම තිස්ස අබේසේකරයන් පිටගංකාරයන්ට නැඟුවෙ ජී. ආර්. ගෙ පවුලෙ කතන්දරේ.අවුරුදු ගණනාවකට පස්සෙ වුණත් ‘පිටගංකාරයො’ මතක් නොකර බැරි ඒ නිසා.ලෝම පිරුණු සිරුරෙ ඉන්න චරිතාංග නළුව, කොයි වෙස් ගත්තත් හිතෙන් අතීතයට යනව, ගමට යනව.පිටගංකාරයො, අඹුදරුවො, අම්මයි තාත්තයි, සිටුවරයො, දූ දරුවො, චක‍්‍රායුධය, ඔය කොයි නාට්‍ය මතක් කළත් ජී. ආර්. ගෙ භූමිකාව අමතක නොවෙන්නෙ ඒ නිසා.මේ දවස්වලත් එහෙමයි. චැනල් කිහිපයකම යන නාට්‍ය පහක්.මහතලා හටනෙ පාලමකුඹුරෙ, ’සිල්’ නාට්‍යයෙ බණ්ඩාර, සිනාසෙන්න ඔබ වගේ ම ‘කපනස්නා සමයෙ’ත් පරස්පර භූමිකා.කොහොම වුණත් ඔහු තවම කැමති අතීතයට. එහෙම ගිහින් ඔහුගෙ හිත නවතින තැන් හුඟක් තියෙනව.රත්තනපිටියෙ ආනන්ද බෞද්ධ මිශ‍්‍ර පාසල, පරක්කුවෙලා ඉස්කෝලෙට ගිහින් පෝලිමට ‘සක්ක’ ගහද්දි මුල් ගුරුතුමා කියන හිටිවන කවිය, ඉන් පස්සෙ ඇහෙන ළමයින්ගෙ හිනා හඬ, කජු, ගොරොක් ගස්වල ම කාලෙ ගෙවා දමපු හැටි, පැටෙ‍්‍ර¤ල් මැක්ස් එළියෙන් සංගීත සාජ්ජ නරඹපු හැටි, අත්තිඩිය වෙලෙන් පටන්ගෙන අවිස්සාවේල්ලට වෙන කල් මහ නියර දිගේ වෙල් මැදින් ගියපු ගමන්...තව කොයි තරම් දේවල් ද.”මාව හදන්න බෑ කියල. කොළඹ බෝඩිං කළාට මං ආපහු ගමට ආවා. ඒ තිස්ස නිසා. 1950 දී තිස්සල ‘එගොඩවත්ත’ අපේ ගමට ආවා. එදා ඇතිවෙච්ච බැඳීම අදත් එහෙමයි. තිස්සගෙ උවමනාවටයි අපේ පවුලෙ අතීත කතාව හොයාගෙන ගියේ. අන්තිමේ ඒක සමාජ විවරණයක් වගේ ම, පර්යේෂණාත්මක නවකතාවක් වුණා. ඔය නාට්‍යයෙ හැම සිදුවීමක් ම සත්‍ය පසුබිමක ජීවිත අත්දැකීම්...ඉතින්, තිස්ස අබේසේකරයන් ප‍්‍රතිනිර්මාණය කළ පිටගංකාරයො ගැන වඩාත් සතුටු වෙන්නෙ ජී. ආර්.නොවුණොතින් තමා පුදුමය.කොහොම වුණත්, හැබෑ ජීවිත අත්දැකීම් ඇසුරින් කරන නිර්මාණවලටයි ජී. ආර්’ ගෙ කැමැත්ත.ඉසුරුගිරි තරණය, සිතක මහිම වගේ ටෙලි සිත්තම් ඔහු අතින් නිර්මාණය වුණෙත් ඒ කැමැත්ත නිසා.”මේ මඟුල් සක්වළේ සිද්ධ වෙන දේවල් දැක්කම නාට්‍ය පිටපතක් ලියන්න ආයෙ අමුතුවෙන් හිතන්න ඕනෙ නැහැ... අපිට මුණගැහෙන අය, ඇහෙන දකින දේවල්ම ඇති.”ඇත්ත.ඔහු නිර්මාණකරණයෙ යෙදෙන්නෙ දියෙන් කිරි වෙන් කර ගන්නා හංසයකු මෙන්. අතීතය පිළිබඳ ඔහු තුළ වූ දැනුම ඊට නොදෙවැනිව.වරක් ඔහු මහණ දම් පිරුව. දිඹුලාගල හාමුදුරුවන්ගෙ චරිතය ඇසුරෙන් නිර්මාණය වූ නාට්‍ය වෙනුවෙන්.”මං උන්වහන්සෙගෙ 250 වැනි ගෝල නම. දවස් 33 ක් මම සිවුරෙ උන්නෙ හැබෑම චීවරධාරියෙක් විදියට. උන්වහන්සේ මාව ලේසියෙන් උපැවිදි කළෙත් නැහැ. සියලු වතාවත් පේ වීම් ඒ හැටියට කරල මිස මං සිවුරු හැරියෙත් නැහැ. මේව හොඳ ජීවන අත්දැකීම්. අපේ ජීවිත ගොඩ නැගෙන්නෙ, පවතින්නෙ අතීතය මතක තිබුණොත් විතරයි...”ජී. ආර්. ගෙ ඒ ජීවන දහම ප‍්‍රායෝගික ජීවිතේ එක්කම බැඳී පවතින්නක්.කුළුණු ගුණයෙන්, දයාබරිත බවින් ආඪ්‍ය වූ පියකු වුවත් වැරැද්ද ඉදිරියෙ නම් ඔහු දරුවන්ට වුවත් දැඩි දඬුවම් පමුණුවනව.ඒත් කාර්මික ඉංජිනේරුවකු වූ සහන් සුමේධ පුතුන්, රඟපෑමට එක් ව ඇති යමුනා එරන්දතී දූත් ඒ කීකරුකම තුළ තවමත් රැඳී ඉන්නව කියලයි ජී. ආර්. කියන්නෙ.”මගේ දූට වුණත් මං කියන්නෙ ගැහැනියක් ස්වාධීනව ඉන්න හැම දෙයින් ම පොහොසත් විය යුතුයි කියල. ඈ තොරතුරු තාක්‍ෂණික උපාධිය හදාරනව. ගෞතමී නාට්‍යයෙ නේත‍්‍රා චරිතයට පස්සෙ ලාබයි ඇපල්, සිල් වගේම, කොටස් 250 ක නාට්‍යයකත් ඇයට අවස්ථාව ලැබිල. පුංචි ආඩම්බරයක් හිතට දැනෙනව. එච්චරයි. මගේ පුංචි මුණුපුරත් මගෙත් එක්ක රඟපානව...එකත් සතුටක්.”ඉතින්, සතුට සැනසීම හැර ජීවිතයට වෙන මොනවද.ඉනෝකා පෙරේරා බණ්ඩාර ඡායාරූප - ගීත් ද මෙල්</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=av0803029</link>
    <topic>ළමයින් ගේ සතුට - කඳුළ සමඟ කල් ගෙවන සුරනිමල</topic>
    <author>ඉනෝකා පෙරේරා බණ්ඩාර</author>
    <content>ඔහු සුගත්, ඇය සීතා...බිඳෙන බැඳුම් ස්පයිස් ගර්ල්ස් ලා’ යළි දෙකඩ වෙයිනිවෙසක පොරොන්දම් ගැළපීමඅද චිත‍්‍රපට -ටෙලි නාට්‍ය හැදෙන්නේ දඩි බිඩියේමහින්ද ගේ ආගිය කතාකුසලතා පිරි තරුණයෙක් - සුසන්ත රණසිංහනීල බිඟු කැල ...දවස් 33 ක් මහණ වී සිටීම සැබෑ ජීවන අත්දැකීමක්ළමයින් ගේ සතුට - කඳුළ සමඟ කල් ගෙවන සුරනිමලඅසම්මත ආදර කතාජීවිතේ කලකිරිලා මම දස සිල් වෙලා නෑඅලුත් ගීත එකතුවට මුනුබුරත්ඇත්ත නැත්තරණ සූරයකු ගේ ආදර අන්දරය ‘ජෝධා අක්බාර්’සන්ජේ - මන්යටා විවාහයට එරෙහිව පැමිණිල්ලක්“මොනවා වුණත් අර ළමයගෙ හිත රිද්දන්ට එපා”'සරුංගල් රජා' විමලසිරිළමයි 40ක් අංබාං කරගෙන වැඩ කරන ලේසි නැහැහැමෝටම මිලක්‘ළමා ගී සැඳෑව’ දෙවැනි අදියරටත් සූදානම්තවත් “ළමා ගී සැඳෑවක්” නිමා වුණා. අලුත් ළමා ගායක ගායිකාවන් 24 දෙනෙක්. අලුත් ගීත 24 ක්.ඒ විතරකුත් නෙවෙයි, නැවුම් ගී තනු 24 කුත් ළමා ගී සාහිත්‍යයට එකතු වෙලා.සුරනිමලගෙ හිතට දැනෙන්නෙ සැහැල්ලුවක්. යුතුකමක් වගකීමක් ඉටු කළා වැනි හැඟීමක්.අනුන්ගෙ ගීත ගැයීමේ ප‍්‍රතිපත්තියෙන් සහමුලින් ම බැහැර වූ ‘ළමා ගී සැඳෑව‘ ජාතික රූපවාහිනියෙ අනන්‍යතාවට එක් කළේ ආලෝකයක්.සී. ඩී. පටයක් සේ එළි දුටුවත්, ළමා පරපුරක් වෙනුවෙන් වූ ඒ අපූරු අත්දැකීම, එතෙකින් නතර කර දමන්න සුරනිමලට හිතක් නෑ.ඒ නිසා ම දෙවැනි අදියරටත් ලෑස්ති වෙනව.අයදුම්කරුවන් 8000 ක්. 200 දෙනකුගෙන් අවසන් 12 දෙනකු තෝරන මහා මංගල්‍යය.අවසානයේ ඔවුන් අභිෂේක ලබන්නෙ හොඳ ම ළමා ගායකයා සහ හොඳ ම ළමා ගායිකාව ලෙස. ඉතින් සුරනිමලට වැඩ ගොඩක්.සුරනිමල ජිනේන්ද්‍රසිංහ ජාතික රූපවාහිනියෙ මුල් පෙළේ කැමරා ශිල්පියෙක් විතරක් නෙවෙයි, ළමා වැඩසටහන් අධ්‍යක්‍ෂවරයෙක්, නිෂ්පාදකවරයෙක්.සිතේ උපන් සංකල්පය හැබෑවක් වන තුරු ම සුරනිමල ‘ළමා ගී සැඳෑව‘ හා බැඳුණෙ අධ්‍යක්‍ෂණයෙන් නිෂ්පාදනයෙන් විතරක් නෙවෙයි, මුළු හදවතින් ම.ළමා ලෝකයෙ සිරි විසිතුරු වගේ ම කඳුළ සුසුමත් ඒ නිසා ම ඔහුට දැනුණ.”මේ තරගය පුරා ම බොහොම දක්‍ෂ දරුවො රැසක් අපිට මුණගැහුණ. ඒත් සමහර දරුවන්ගෙ ඇතුළාන්තය හරිම ඛේදජනකයි. මිහිරි හඩින් ගැයුවට අඩුපාඩු හිස්තැන් පිරිච්චි ලෝකයක ඔවුන් සමහරු හුදෙකලා වෙලා.අනික වැඩිහිටියන්ගෙ හැම වෙළෙඳ දැන්වීමට ම ළමයි පාවිච්චි කළාට, ළමා වැඩසටහනක් කරන්න ගියොත් අනුග‍්‍රාහකයෙක් හොයා ගන්න එක කළුනික හොයනවටත් වැඩි අමාරුයි.හොඳ නරක යහ ගුණ කියා දෙන වැඩසටහන්වලට මීට වඩා අනුග‍්‍රහයක් ලැබිය යුතු ම යි. නැති නම් මේ විෂම ලෝකෙ දරුවො හුදෙකලා වෙන එක නතර කරන්න බැහැ.”කොහොම වුණත් ළමා ගී සැඳෑව, ඔවුන්ගෙ සිතට සතුටක් වගේ ම දිරියක් එක් කළා. ඒකට උර දුන් ආරියරත්න ඇතුගල සභාපතිවරයා වගේ ම සිසිර කොතලාවල අධ්‍යක්‍ෂ ජනරාල්වරයාත්, සුරනිමල සිහිපත් කළේ කෘතවේදීව.අවුරුදු හතක් පුරා ළමයින් වෙනුවෙන් වෙන් වූ සජීවි පැය ‘තරු දවස’ මේ වෙන කොට 350 වැනි වැඩසටහනත් පහු කරලා. ගෙවුණු කාලය පුරා ම ‘තරු දවස’ තෝතැන්නක් කර ගත් ළමා පරපුර ගැන සුරනිමලට තියෙන්නෙ පහන් හැඟීමක්.”දිලිප, චතුරිකා වගේ දරුවන් අවුරුදු හත පුරාම ‘තරු දවස’ හා බැඳී සිටිනවා. අදටත් එහෙමයි. ඒ අය වගේ ම තව හුඟදෙනෙක් ඉන්නව එහෙම ඉදිරියට ආපු. ඒක සතුටක්...”සුරනිමල වඩාත් ම සතුටු වන කාරණය ඔය. එහෙම වෙන්නත් හේතුවක් තිබුණා.දරු පරපුරකට මඟ හසර කියා දී සතුටු වන ගුරුවරයකුගෙ ලක්‍ෂණ ඔහුට දායාද වුණේ, ප‍්‍රවීණ සංගීතඥයකු වූ පියාගෙන්. සූර්යසේන ජිනේන්ද්‍රසිංහ නම්, ඒ ප‍්‍රවීණ සංගීතඥයා ගේ පුතකු වීම අදටත් ඔහුට ආඩම්බරයක් වන්නෙ ඒ නිසා.සංස්කෘතික අමාත්‍යාංශය සංවිධානය කළ 2007 රාජ්‍ය සම්මාන උලෙළේ, හොඳ ම ළමා වැඩසටහන - ‘කෝමළ රේඛා’ අලුත් ළමා ගී වැඩසටහන වෙනුවෙන් සුරනිමල සම්මානනීය වෙනවා. එය ජූරියේ විශේෂ සම්මානයක් වීම, අදටත් සොඳුරු මතකයක් කියලයි ඔහු කියන්නෙ.’අඹ යහළුවෝ’ කැමරාකරණය සහ ‘සැල්වීනියා’ සඟාමය වැඩසටහනෙ, කැමරාකරණය වෙනුවෙන් ඔහු තවත් වරක් සම්මානයෙන් පුද ලබනවා. ඉන් පස්සෙ, රයිගම් කෝරළයේ ජ්‍යෙෂ්ඨ ජනමාධ්‍යවේදී සූරි සම්මානය.”මං මුලින් ම කැමරාකරණය කළ ප‍්‍රාසාංගික නාට්‍ය ‘අඹ යහළුවෝ’. මං එහි රූප කැමරාවට හසු කර ගනිද්දි මගේ තාත්තා එහි රඟපෑවා. ඒක මට කවදාවත් අමතක නොවන දෙයක්.”මොකද සිනමා සංගීතයට වගේ ම තාත්තගෙ හිතේ යම් ඇල්මක් තිබුණ රඟපෑමට. අප ආ මාවතට ආලෝකයක් වුණේ ඔහුගෙන් ලද ආභාෂය...”ඒ ආභාෂයෙන් පොහොසත් වූ ජිනේන්ද්‍රසිංහ පවුලේ පිරිමි දරුවන් තිදෙනා ම අද මාධ්‍ය ක්‍ෂේත‍්‍රයේ ප‍්‍රවීණයන්.”මගේ අය්යා, බන්දුල ජිනේන්ද්‍රසිංහ, ලේක්හවුස් ග‍්‍රැෆික් අංශයේ ප‍්‍රවීණයෙක්. මල්ලි රූපවාහිනි මාධ්‍යයේ නියැලිලා...”හොරණ, ගෝවින්න මහ විදුහලෙත්, හොරණ ශ‍්‍රීපාලියෙත් උගත් සුරනිමල ඡායාරූප ශිල්පියකු ලෙස දොරට වඩින්නෙ පාසල් සිසුවකුව සිටියදී.ඒ ‘මිහිර’ පුවත්පතින්. තවත් පුවත්පත් කිහිපයකට පසු ඔහු ‘සර්වෝදය’ වෙත යනව.ඒ වීඩියෝ කැමරා ශිල්පය හදාරන්නට. එතැනින් ‘නෙදර්ලන්තයට’ ශිෂ්‍යත්වයක්.වීඩියෝ කැමරාකරණය සහ ‘ස්කැනර් ප‍්‍රින්ටින්’ විෂය යටතේ උසස් අධ්‍යාපනය ලබන සුරනිමල ජාතික රූපවාහිනියට පා තබන්නෙ 1984 දි.එදා පටන් 1992 වසර දක්වා ම කැමරා ශිල්පි භූමිකාවෙ රැඳී හිටි ඔහු, එතැන් පටන් අද දක්වා ම එහි වැඩ සටහන් නිෂ්පාදකවරයෙක්. ‘සිවුමංසල’, ‘මාලය’ සහ තවත් ටෙලි නාට්‍ය ගණනාවකට ඔහු දායක වුණේ කැමරාකරණයෙන්.ජාතික රූපවාහිනිය, ඉන්දියාවේ සිට විකාශය කළ, මුල් ම සජීවි වැඩසටහන ‘බුද්ධ පූර්ණිමා’, කැමරාවට නැඟුවෙත් සුරනිමල. වැඩසටහන් නිෂ්පාදකයකු හා අධ්‍යක්‍ෂවරයකුව සිදුකරන සෑම කාර්යයක දී ම කැමරා ශිල්පියකුව ලද අත්දැකීම් මනා පිටුවහලක් වූ බවයි සුරනිමල කියන්නෙ.මොකද, එක ම ක්‍ෂේත‍්‍රයක වුවත්, අංශ කිහිපයක දැනුම පිළිබඳ පොහොසත්ව හිඳීමෙන්, නිර්මාණකරණය සාර්ථක වන නිසා.අශෝකා ජිනේන්ද්‍රසිංහ, සුරනිමලගෙ පිය බිරිය. නවගමුව රෝහලේ වෛද්‍යවරියක්.සනුරි ලොකු දූ කොළඹ යශෝදරා බාලිකාවෙ. 10 වසරේ. සනිල වින්දුල පුතු අශෝක විදුහලේ. ඉසුරි පොඩි දූ බාලාංශයෙ.ඉතින්, මේ සියල්ල මැද ඔහු ලබන්නෙ එක ම දෙයක්.සතුට හා සැනසීම.ළමා ලොව වෙනුවෙන් තවත් බොහෝ දෑ කරන්නට ඒ සතුටම දිරියක් වෙන්නයි අපිත් පතන්නෙ.ඉනෝකා පෙරේරා බණ්ඩාර</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=av08030210</link>
    <topic>අසම්මත ආදර කතා</topic>
    <author/>
    <content>ඔහු සුගත්, ඇය සීතා...බිඳෙන බැඳුම් ස්පයිස් ගර්ල්ස් ලා’ යළි දෙකඩ වෙයිනිවෙසක පොරොන්දම් ගැළපීමඅද චිත‍්‍රපට -ටෙලි නාට්‍ය හැදෙන්නේ දඩි බිඩියේමහින්ද ගේ ආගිය කතාකුසලතා පිරි තරුණයෙක් - සුසන්ත රණසිංහනීල බිඟු කැල ...දවස් 33 ක් මහණ වී සිටීම සැබෑ ජීවන අත්දැකීමක්ළමයින් ගේ සතුට - කඳුළ සමඟ කල් ගෙවන සුරනිමලඅසම්මත ආදර කතාජීවිතේ කලකිරිලා මම දස සිල් වෙලා නෑඅලුත් ගීත එකතුවට මුනුබුරත්ඇත්ත නැත්තරණ සූරයකු ගේ ආදර අන්දරය ‘ජෝධා අක්බාර්’සන්ජේ - මන්යටා විවාහයට එරෙහිව පැමිණිල්ලක්“මොනවා වුණත් අර ළමයගෙ හිත රිද්දන්ට එපා”'සරුංගල් රජා' විමලසිරිළමයි 40ක් අංබාං කරගෙන වැඩ කරන ලේසි නැහැහැමෝටම මිලක්පුළුල් තිරයෙන්, පුංචි තිරයෙන් ගුවන් විදුලියෙන් විතරක් නෙවෙයි පුවත්පත්වලින් පවා අද වැඩියෙන් උලුප්පා පෙන්වන්නේ යොවුන් ආදරයයි. මේ ආදර කතාවලින් වැඩි හරියක් සදාචාරයේ සීමා වැට කඩුලු බිඳ දමන අසම්මත ගණයේ ඒවා.මේ අතරින් පුංචි තිරයේ පෝලිමට පෙන්වන සමහර ටෙලිනාට්‍ය හරිම ලාමකයි.රාගය අවුස්සන, බාල බොළඳ මෙවැනි පෙම් කතාවලට ප‍්‍රමිතියක් නැද්ද? මේ ගැන ඔබේ අදහස් කෙටියෙන් ඒ 4 කොළයක තනි පැත්තේ ලියා අප වෙත එවන්න.අපේ ඇසින් , කර්තෘ - රසඳුන, සිළුමිණ කර්තෘ මණ්ඩලය, ලේක්හවුස්, කොළඹ 10.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=av08030211</link>
    <topic>ජීවිතේ කලකිරිලා මම දස සිල් වෙලා නෑ</topic>
    <author>ඉඳුනිල් වීරරත්න ඡායාරූප - ගීත් ද මැල්</author>
    <content>ඔහු සුගත්, ඇය සීතා...බිඳෙන බැඳුම් ස්පයිස් ගර්ල්ස් ලා’ යළි දෙකඩ වෙයිනිවෙසක පොරොන්දම් ගැළපීමඅද චිත‍්‍රපට -ටෙලි නාට්‍ය හැදෙන්නේ දඩි බිඩියේමහින්ද ගේ ආගිය කතාකුසලතා පිරි තරුණයෙක් - සුසන්ත රණසිංහනීල බිඟු කැල ...දවස් 33 ක් මහණ වී සිටීම සැබෑ ජීවන අත්දැකීමක්ළමයින් ගේ සතුට - කඳුළ සමඟ කල් ගෙවන සුරනිමලඅසම්මත ආදර කතාජීවිතේ කලකිරිලා මම දස සිල් වෙලා නෑඅලුත් ගීත එකතුවට මුනුබුරත්ඇත්ත නැත්තරණ සූරයකු ගේ ආදර අන්දරය ‘ජෝධා අක්බාර්’සන්ජේ - මන්යටා විවාහයට එරෙහිව පැමිණිල්ලක්“මොනවා වුණත් අර ළමයගෙ හිත රිද්දන්ට එපා”'සරුංගල් රජා' විමලසිරිළමයි 40ක් අංබාං කරගෙන වැඩ කරන ලේසි නැහැහැමෝටම මිලක්අ නෝ ජා වීරසිංහඅප මුලින් ම ඇය හඳුනා ගන්නේ නිළියක ලෙසිනි. එහි දී දෙස් විදෙස් සම්මාන රාශියකට හිමිකම් කියමින් අපෙ රටේ සිනමා අම්බරයේ දීප්තිමත් ම තාරකාවක් බවට පත් වූවා ය. තමා ගේ නිර්මාණ චාරිකාවේ දී ලබා ගත් දැනුම, පරිචය අත්දැකීම් සමඟ මුසු කොට ශ‍්‍රී ලාංකේය කලා කෙත පෝෂණය කිරීමේ අරමුණින්, විවිධ වූ ඉසව් තුළ නවකයින් රැසක් තෝරා ගෙන ඔවුනට මඟ පෙන්වීම ආරම්භ කරන ගුරුවරියක විය.එසේ ම කලාවට පමණක් නොව අනාගත ජීවිතය ජය ගන්නට, සහජ හැකියාවන් වර්ධනය කරගෙන මනා පෞරුෂයක් ගොඩනගා ගන්නට තාරුණ්‍යයට මඟ පෙන්වන දීප්තිමත් පහන් ටැඹක් වීය. ඒ මතු නොව සුනාමියෙන්, යුද්ධයෙන් අන්ත අසරණ වුණු දරුවන් රැසකට ම මවක සේ සෙවණ දෙන යෝධ නුග සෙවණක් ම විය.සැබෑ ජීවිතයේ මවක, මිත්තනියක ලෙස ද හිඳිමින් දහස් ගණනක් වූ මේ රටේ තරුණ තරුණියනට ආදරණීය මවක ලෙස සෙනෙහස බෙදන ඇය,අනෝජා වීරසිංහ.දිවි හිමියෙන් සුරැකි දිගු කෙස් වැටිය කපා දමා, ළා කහ හෝ සුදු පැහැ ඇඳුමින් පමණක් සැරසී චාම් සරල පෙනුමෙන් යුතු අනෝජා අපට හමුවුණේ බෙල්ලන්විල රජ මහා විහාර බිමේ දී. ඒ ස්වාධීන රූපවාහිනී සේවයේ තුරුණු තරු අවසන් තරගකරුවන් පුහුණු කරන අතරතුර දී.ඇයි මේ වෙනස.මම ජීවිතයේ බොහෝ දේ ලබා ගත් තෘප්තිමත් කෙනෙක්. අවුරුදු 30 ක් රඟපෑවා. අපේ රටේ වගේ ම ජාත්‍යන්තර සම්මාන 30 ක් විතර ලබා ගෙන තියෙනවා. මොනරාගල වගේ් දුෂ්කර ගමකින් ඇවිත් ඉහළ ම තැනකට ආවා. ඒ වගේ ම මේ රටේ මිනිසුන් ගේ ආදරය අසීමිතව ලැබුවා.මට කවුද මේව දුන්නෙ. මේ රටයි මේ රටේ මිනිස්සුයි. ගොඩක් දෙනකුට ප‍්‍රශ්නයක් වෙලා තියෙන්නෙ කොච්චර ලැබුණත් තෘප්තිමත් නැතිකමනෙ. ඒත් මට දැන් ලැබුණු දේවල් ඇති.දැන් මට ඕන මේ රටේ මිනිසුන්ට, රටට මගේ ශක්ති ප‍්‍රමාණයෙන් සේවයක් කරන්න.ඔබ ඒ සඳහා තෝරා ගත් මඟ හරි ද?ඇත්තෙන් ම, මම ‘අභින’ තුළින් මෙතෙක් කලාවට කරලා තිබෙන සේවය දිහා බලන විට ඒ මඟ ඉතාමත් සාර්ථක බව පේනවා.තව ටිකක් පැහැදිලි කළොත්.මේ වන විට නාට්‍ය හා රංග කලා ගුරුවරු පළාත් මට්ටමින් පුහුණු කරනවා. සුසිල් පෙ‍්‍ර්මජයන්ත ඇමැතිතුමා, මහ ඇමැතිවරු, පළාත් අධ්‍යාපන කාර්යාලවලින් මේ සඳහා විශාල සහයෝගයක් ලබා දෙනවා.මේ යටතේ සබරගමුව වැඩමුළුව රත්නපුරයේත්, උතුරු මැද වැඩමුළුව අනුරාධපුරයේත් පවත්වලා අවසන්. ති‍්‍රකුණාමලය, අම්පාර, බදුල්ල, මොනරාගල, හම්බන්තොට, මාතර, හලාවත, මහනුවර ඉදිරියේ පවත්වන්නට නියමිත යි.මෙයින් කෙරෙන්නෙ නාට්‍ය හා රංග කලාව පිළිබඳව දවස් 10 ක නේවාසික වැඩමුළුවක් මගින් ගුරුවරු 50 ක් පුහුණු කිරීම. මේ සඳහා නෝර්වීජියානු තානාපති කාර්යාලය පූර්ණ අනුග‍්‍රහය දක්වනව.පුහුණුවෙන් පසු ඔවුන් ගේ භූමිකාව.ඔවුන් ඔවුන් ගේ පාසල්වල දරු දැරියනට ඒ දැනුම බෙදා දේවි. ඒ තුළින් රටේ අනාගත පරපුර හොඳ පෞරුෂයකින් යුතු හැකියාවන්ගෙන් උසස් අය ලෙස සමාජයට ඒවි.හැබැයි, අප එසේ පුහුණු කරන ගුරුවරුන්ට රාජකාරි නිවාඩු ලබා දීලා හරි ඔවුන් හරහා ප‍්‍රාදේශීය වැඩමුළු පවත්වන්න කටයුතු කළොත් ප‍්‍රතිඵල වඩාත් වැඩිවේවි.ඔබ මානසික ශක්තිය වර්ධනය කිරීමේ පුහුණුවකුත් ලබා දෙනවා.මෙය මම කි‍්‍රයාවට නැගුවේ මුලින් ම මගෙන්. මම කාලයක් මානසිකව දැඩි ලෙස පීඩාවට පත්වුණා. දමනී සිරිවර්ධන වෛද්‍යතුමියගෙන් ප‍්‍රතිකාර ලබා ගත්තා. ඒත් හිත වැටිච්ච වෙලාවට බෙහෙත්වලින් පමණක් සුව කරන්න බෑ.ඒ හිත යළිත් ශක්තිමත් කරගන්න ඕන. මෙය හැමෝට ම තනිව ම කරගන්න බැරි දෙයක්. ඒත්, මම කොහොම හරි උත්සාහ කරල එයින් මිදුණා. ඒ ගත් උත්සාහයන් තුළින් හිතක් යළි නැගිටින්න කරන්න ඕන මොනවද කියල මම දන්නවා.ඔය අතර මට මානසිකව වැටුණු ළමයි මුණ ගැහුණා. විභාග ෆේල් වෙලා. ආදරයෙන් පැරදිලා, විවිධ හේතු. ඒ අනුව තමයි මම ඒ වගේ අයට ශක්තියක් වෙන්න හිතුවේ.මට අවශ්‍ය තරුණ වයසේ ඉඳල හරි දැක්මක් ඇති ශක්තිමත් හිතක් තියෙන පිරිසක් බිහිකිරීමයි. මෙයට හොඳ ම උදාහරණය තමයි මට භාරවුණු සුනාමියෙන් සහ යුද්ධයෙන් මානසිකව පීඩා විඳි දරුවන් අද ඉන්න තත්ත්වය.ඔවුන් 14 දෙනෙක් අද පුහුණුකරුවන් හැටියට ඉන්නවා. එයින් 5 දෙනෙක් විදේශීය පුහුණුකරුවන් යටතේ පවා පුහුණු වුණු අය.දැන් ඔබ පෙනුමෙන් හුඟක් වෙනස්.මට දැන් වයස 53 ක්. මම නිළියක් ලෙස කටයුතු කළ මගේ තරුණ කාලේ කොණ්ඩයට සිරුරට හොඳින් සාත්තු කළා. ඒ ඒ කාර්යයන්ට අවශ්‍ය නිසා. අද මගේ කාර්යයන්ට කොණ්ඩය හිරිහැරයක්. ඉතින් ඒ නිසා කොණ්ඩය බූ ගෑවා.දැන් මම හරිම සරල ජීවිතයක් ගත කරන්නේ. මේකප් දාන්නෙ නෑ. ආභරණ නෑ. සරල කපු ඇඳුම්. සුදු සහ ළා කහ හෝ දුඹුරු තමයි වර්ණ.කහපාට අනිත්‍යයේ වර්ණය. එය ශිවානන්ද යෝගාශ‍්‍රමයේත් පාට. ඒ වගේ ම එය ප‍්‍රඥාව දැනුම පෙන්වන වර්ණය. දුඹුරු පාට ස්වභාව ධර්මයේ වර්ණය.ඒ කියන්නේ ඔබ ජීවිතය කලකිරිලා අනිත්‍ය මෙනෙහි කරනව ද?අනේ නෑ. මම ජීවිතේ කලකිරිලා දස සිල් වෙලා නෑ. ඒත්, මම ජීවිතයේ යථාර්ථය තේරුම් ගෙන ඒ අනුව සරලව ජීවත් වෙනවා.රඟ පෑමෙන් සම්පූර්ණයෙන් ඉවත්වෙලා.මට පසුගිය කාලයේ නිර්මාණ කීපයක් ම ආවා. ඒත්, මම ඒ චරිතවලට කැමති වුණේ නෑ. තවමත් මේ රටේ ජනතාවට මගේ රඟපෑම් මතකයි. ඉතින්, ඒ මතකය විනාස වෙන්න දෙන්න බෑ. තව අවුරුදු 15 කින් හරි හොඳ චරිතයක් ආවොත් මම රඟපානවා.ශිවානන්ද යෝගාශ‍්‍රමය ගැන කතා කළා.මම යෝග හදාරන්න පටන් ගත්තෙ මීට අවුරුදු 7 - 8 ට පෙර. ශිහාන් නන්ද සිරිවර්ධන තමයි මුල් ම යෝග ගුරුවරයා. ඒකට හේතු වුණේ ඒ කාලෙ චිත‍්‍රපටවල වැඩට ගියාම ඇඟේ වෙහෙස බැලුවෙ නෑ.හයි හීල්ස් දාල ඩාන්සින් කරල මගේ දකුණු දණහිසේ වේදනාවක් ඇතිවෙලා තිබුණ. යෝග කරන්න ගත්තම මේ වේදනාව නැතිවුණා. ආතරයිටීස් රෝගය නිසා අත්වල ඇඟිලිවල වේදනා තිබුණා. ඒවා නැති වුණා.මේ නිසා යෝගවල තිබුණු බලය මට වැටහෙන්න පටන් ගත්තා. ඔය අතරෙ තමයි මට ඉන්දියාවෙ ශිවානන්ද යෝගාවේදාන්ත ධන්වන්තරී ආශ‍්‍රම් එකේ ලීෆ්ලට් එකක් ලැබුණෙ.2007 වසරේ මුල මම මේ යෝගාශ‍්‍රමයට ගිහින් පුහුණු වුණා. එළවළු ආහාර උදේ 10.00 ට සවස 6.00 වේල් 2 විතරයි ගන්නෙ. ටෙලිෆෝන් නෑ. බාහිර පරිසරය සමඟ සම්බන්ධකම් නෑ. භාවනාවයි යෝග ව්‍යායාමයි විතරයි. මට පුදුමාකාර වෙනසක් දැනුණා. ඒ අනුව මම කීප වරක් එහේ ගිහින් පුහුණු වුණා.ඔබ පසුගිය දා යළිත් එහෙ ගියා.අභින එකේ ළමයි සමඟ පහුගිය ජනවාරියේ මම යළිත් ගියා. ඒ යෝගා ශිරෝමනී කියන ගුරු පුහුණු වැඩසටහන කරන්න. මැයි වල ගිහින් තව කොටස් කීපයක් ඉවර කරන්න තියෙනවා.ඒ අනුව දැන් අපට යෝගා උගන්වන්න ගුරුවරු පුහුණු කරන්න ආශීර්වාදය තිබෙනවා. ඔවුන් අපට ඒ සඳහා උදව් කරනවා.ඔබේ මීළඟ බලාපොරොත්තුව.මම මගේ අභින පාඨමාලා සමඟ යෝගා පුහුණු කිරීමත් ළඟදී ම ආරම්භ කරනවා.ඔබේ වැඩ කටයුතු කෙරෙන්නේ බෙල්ලන්විල පන්සලේ.මම මෙතෙක් තිබුණු ආණ්ඩුවලින් ඉඩම් ඉල්ලුවා පාසලක් හදන්න. ඒත් එය සාර්ථක වුණේ නෑ. බෙල්ලන්විල විමලරතන හාමුදුරුවෝ 1990 පන්සලේ ශාලාවක් ඒ සඳහා ලබා දුන්නා. මෑතක ඉඳල මම පූර්ණ කාලීනව වැඩ කරන්නේ එතැන.මෙතැන ලස්සන නුග ගහක් යට විවෘත වේදිකාවක් තිබෙනවා. ඒත් අපි වැඩ කරන්නෙ ලබු ගෙඩිය ඇතුළෙ තොයිලෙ වගේ. තව ශාලාවක අවශ්‍යතාව තදින් ම තියෙනවා.පන්සලේ පරිසරය හරි ම නිස්කලංකයි. ඒ නිසා භාවනාවට, සුදුසු පරිසරයක ඒ ශාලාව හදන්න දැනටමත් සැලසුම් කරල ඉවරයි. මිලියන තුනක් විතර වියදම් වෙයි කියල ඇස්තමේන්තු කරල තියෙන්නෙ.මෙහි අයිතිය තියෙන්නෙ පන්සලට. ඉතින් අපි නැති දවසටත් මේ තුළින් සමාජයට සේවයක් වේවි. ඒ නිසා හැකියාවක් තියෙන කෙනෙක් ගඩොල් කැටයකින්, සිමෙන්ති කොට්ටයකින් හරි ආධාරයක් කරනවා නම් එය අපේ රටේ තරුණ පරපුරට කරන මහඟු පිනක්.ඔබේ පෞද්ගලික ජීවිතය ගැන කතා කළොත්.මම ඉන්නෙ මගේ දුව දිල්කි සමඟ. දිල්කිගෙ සැමියා සමින් අත්තනායක පයිලට් කෙනෙක්. ඔවුන් ගේ ලොකු පුතා තිසෙන් දැන් වයස 7 ක්. නුගේගොඩ ලයිසියම් පාසලේ 1 වසරේ. පොඩි පුතා තිසල්ට තවම අවුරුදු 11/2 යි.ඒ දෙන්න ගොඩක් ම ඉන්න කැමති මාත් එක්ක. නිදා ගන්නෙත් මගේ ළඟ. ඉතින් මගේ ලෝකය දැන් පිරිලා තියෙන්නේ දරුවෝ එක්ක. මේ දෙන්න විතරක් නෙමෙයි මට දැන් දරුවෝ ගොඩක්.මගේ හෙට දවසත් අපේ රටේ දරුවන් ගේ යහපත වෙනුවෙන් ම ගෙවේවි. ඒක මට සැපක්.ඔබ මේ වන විට ‘තුරුණු තරු’ පුහුණු කරනවා. මම ස්වාධීන කෙනෙක්. මගේ සේවය අවශ්‍ය ඕන ම කෙනකුට මගේ දැනුම උදව්ව අභින කණ්ඩායම සමඟ එක්වෙලා ලබා දෙන්ට මම බැඳිලා ඉන්නවා. 0115650433 දුරකතන අංකයෙන් ඕන ම කෙනකුට මට කතා කරන්න පුළුවන්.ඉඳුනිල් වීරරත්න ඡායාරූප - ගීත් ද මැල්</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=av08030212</link>
    <topic>අලුත් ගීත එකතුවට මුනුබුරත්</topic>
    <author>රංග දසනායක, 43/ඒ/1/1, හේග් පාර, කොළඹ 07.</author>
    <content>ඔහු සුගත්, ඇය සීතා...බිඳෙන බැඳුම් ස්පයිස් ගර්ල්ස් ලා’ යළි දෙකඩ වෙයිනිවෙසක පොරොන්දම් ගැළපීමඅද චිත‍්‍රපට -ටෙලි නාට්‍ය හැදෙන්නේ දඩි බිඩියේමහින්ද ගේ ආගිය කතාකුසලතා පිරි තරුණයෙක් - සුසන්ත රණසිංහනීල බිඟු කැල ...දවස් 33 ක් මහණ වී සිටීම සැබෑ ජීවන අත්දැකීමක්ළමයින් ගේ සතුට - කඳුළ සමඟ කල් ගෙවන සුරනිමලඅසම්මත ආදර කතාජීවිතේ කලකිරිලා මම දස සිල් වෙලා නෑඅලුත් ගීත එකතුවට මුනුබුරත්ඇත්ත නැත්තරණ සූරයකු ගේ ආදර අන්දරය ‘ජෝධා අක්බාර්’සන්ජේ - මන්යටා විවාහයට එරෙහිව පැමිණිල්ලක්“මොනවා වුණත් අර ළමයගෙ හිත රිද්දන්ට එපා”'සරුංගල් රජා' විමලසිරිළමයි 40ක් අංබාං කරගෙන වැඩ කරන ලේසි නැහැහැමෝටම මිලක්ඇන්ජලින් ගුණතිලක කාලෙකට පස්සෙ අලුත් ගීත එකතුවක් රසිකයන්ට තිළිණ කරන්න මේ දිනවල සූදානම් වෙනවා. මේ ගීත එකතුව නිෂ්පාදනය කරන්නෙත් ඇයමයි.ගීත 16 ක් ඇතුළත් වෙන සංයුක්ත තැටියට නවතම ගීත 08 ක් ඇතුළත් වෙනවා.මේ ගීත අටම සංගීතය නිර්මාණය කරලා තිබෙන්නේ අර්නස්ට් සොයිසායි. ප‍්‍රවීණ ගී පද රචකයන් කීප පොළක්ම මේ සඳහා ගීත රචනා කරලා.ඒත් එක්කම මේ ගීත එකතුවේ තවත් සුවිශේෂි දෙයක් තිබෙනවා. ඇන්ජලීන් ගේ මුනුබුරත් ඇයට ගීතයක් නිර්මාණය කර තිබෙනවා.ඇන්ජලීන් එය ගායනා කරන්නේත් ඔහු සමඟ. කලකට ඉහතදී ගායනා කළ සරල ගී කිහිපයකුත් මේ ගීත එකතුවට ඇතුළත් වෙන බවයි ඈ කියන්නෙ.මේ දිනවල ගීත පටිගත කිරීමේ කටයුතු සහ සංයුක්ත තැටිය දොරට වැඩීමේ ඉදිරි කටයුතු වෙනුවෙන් තමයි ඇන්ජලින් ගේ කාලයෙන් වැඩි කොටසක් ගෙවෙන්නෙ.අවුරුදු 12 ට පස්සෙ අලුත් ගීත එකතුවක් කරන්න ප‍්‍රවීණ ගායන ශිල්පී රෝහණ බෝගොඩ සූදානම් වෙනවා. 'රෑ සඳ' නමින් යුත් මේ ගීත එකතුවට සංගීත අධ්‍යක්ෂණයෙන් සෝමදාස ඇල්විටිගලගේ සිට අලුත් පරපුරේ නාලක අංජන කුමාර, නවරත්න ගමගේ වැනි සංගීත ශිල්පීන් සම්බන්ධ වෙනවා. ගීත රචනයෙන් පෙ‍්‍ර්මකීර්ති ද අල්විස් ගේ සිට පමිත ආර්. ලියනගේ දක්වා සම්බන්ධ වෙනවා.මේ ගීත එකතුව නිෂ්පාදනය කරන්නෙත් රෝහණමයි. සංයුක්ත තැටිය එළඹෙන මාර්තු 17 වැනිදා මරදාන එල්පින්ස්ටන් රඟහලේදී එළි දැක්වෙනවා. ඔහුගේ ගීත පිළිබඳ ඇගයුම්, ගීත ගායනා නර්තන ඇතුළත් ප‍්‍රසංගයක්' පවත්වන්නටත් බලාපොරොත්තුවක් තිබෙනවා. දශකයකටත් අධික කාලයකට පසු එළි දක්වන අලුත් නිර්මාණ එකතුව ඔහුගේ රසික රසිකාවන්ට නම් සුබ ආරංචියක් වේවි. මේ කටයුතු සාර්ථක කර ගැනීමේ කටයුතුවල තමයි රෝහණ මේ දිනවල යෙදිලා ඉන්නේ.නයනි මහේෂිකා බොහොම කාලෙකින් පුංචි තිරයෙන් දැක්කෙ නෑ. ඇය විවාහ වීමත් සමඟම රංගනයෙන් ඈත් වෙලා. ඒත් මේ දිනවල ඇය නැවතත් ටෙලි නාට්‍යයක රඟපාන්න සූදානම් වෙනවා.මේ ටෙලි නාට්‍යය නිෂ්පාදනය කරන්නේ නයනිගේ සැමියා සිසිර අමරබන්දු. ලලිත් රත්නායක තමයි අධ්‍යක්ෂණය කරන්නේ. තිර පිටපතේ නයනිට සුදුසු චරිතයක් තිබෙනවා කියලා අධ්‍යක්ෂවරයා තමයි ඇයට කියලා තිබෙන්නේ මේ චරිතය රඟපාන්න කියලා.ඒත් ඒක ප‍්‍රධාන චරිතයක් නම් නොවෙයි. නයනි කියන්නේ ඇය මේ චරිතය රඟපාන්නේ හරියටම අවුරුදු 07 ට පස්සෙ කියලයි. ඇය අන්තිමටම රඟපාලා තිබෙන්නේ සෙනේෂ් දිසානායක බණ්ඩාර අධ්‍යක්ෂණය කළ 'ෆැන්ටසි ඇවනියු' ටෙලිනාට්‍යයේ.පවුලේ වැඩ කටයුතුත් දරුවාගේ වැඩ කටයුතුත් නිසා තමයි පහුගිය කාලෙම නයනි රංගනයෙන් ඈත්වෙලා හිටියෙ. ඉදිරියේදී ඉඳල හිටලා තෝරාගත් එකක රඟපාන්න ඉඩ තියනව කියලා තමයි ඇය කියන්නේ.නව පරපුරේ දක්‍ෂ සංගීතවේදියකු වූ රංග දසනායක මේ දිනවල අලුත්ම වැඩකට අත ගහලා. කණින් කොනින් ලැබුණු ආරංචිය ගැන ටිකක් හොයල බැලුවා."ඇත්තටම ඔව්. සංගීතය, ශබ්ද පටිගත කිරීම හා ශබ්ද පරිපාලනය පිළිබඳව මනා හැදෑරීමක් කරන්නට උනන්දුවක් දක්වන ඕනෑම කෙනෙකුට මේ අවස්ථාවට අපත් සමඟ එක්විය හැකියි. මේ අවස්ථාව, මාස 03 ක වැඩමුළුවක් විදිහට ගෙනෙන්න මා සියලු කටයුතු මේ දිනවල සූදානම් කරනවා.නාදයේ මූලධර්ම, එහි භෞතික, විද්‍යාත්මක පදනම, කොම්පියුටර් සංගීතය, නාද සංයෝජනය කිරීම හා නාද විද්‍යාව ආදී විෂයන් අටක් පිළිබඳව සිද්ධාන්තික හා ප‍්‍රායෝගික දැනුම ඇතුළත් අංශ ගණනාවකම දැනුම අවබෝධය මෙතනින් ලබා දෙනවා.හා හා පුරා කියලා මේ පාඨමාලාව අපි මාර්තු මාසයේ මුලදී ආරම්භ කරනවා. නවකයින්ට මෙය හොඳ අවස්ථාවක් වේවි. ඉදිරියේදි මා ඉගෙන ගත්ත (Institute of Audio research of America පාසලෙහි උපදේශකවරුන් පවා මෙහි ගෙන්වා මේ කටයුත්ත පුළුල්ව පවත්වා ගෙනයන්න මා හිතනවා." රංග පැවසුවා.ඔන්න හොඳ අවස්ථාවක්. මීට සම්බන්ධ වී දැනුමක් ලබා ගැනීමට බලාපොරොත්තු වන ඕනෑම කෙනෙකුට වැඩි විස්තර මේ ලිපිනයෙන් ලබාගත හැකි වෙයි.රංග දසනායක, 43/ඒ/1/1, හේග් පාර, කොළඹ 07.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=av08030213</link>
    <topic>ඇත්ත නැත්ත</topic>
    <author>හේමාලි</author>
    <content>ඔහු සුගත්, ඇය සීතා...බිඳෙන බැඳුම් ස්පයිස් ගර්ල්ස් ලා’ යළි දෙකඩ වෙයිනිවෙසක පොරොන්දම් ගැළපීමඅද චිත‍්‍රපට -ටෙලි නාට්‍ය හැදෙන්නේ දඩි බිඩියේමහින්ද ගේ ආගිය කතාකුසලතා පිරි තරුණයෙක් - සුසන්ත රණසිංහනීල බිඟු කැල ...දවස් 33 ක් මහණ වී සිටීම සැබෑ ජීවන අත්දැකීමක්ළමයින් ගේ සතුට - කඳුළ සමඟ කල් ගෙවන සුරනිමලඅසම්මත ආදර කතාජීවිතේ කලකිරිලා මම දස සිල් වෙලා නෑඅලුත් ගීත එකතුවට මුනුබුරත්ඇත්ත නැත්තරණ සූරයකු ගේ ආදර අන්දරය ‘ජෝධා අක්බාර්’සන්ජේ - මන්යටා විවාහයට එරෙහිව පැමිණිල්ලක්“මොනවා වුණත් අර ළමයගෙ හිත රිද්දන්ට එපා”'සරුංගල් රජා' විමලසිරිළමයි 40ක් අංබාං කරගෙන වැඩ කරන ලේසි නැහැහැමෝටම මිලක්1. ඔබ අධ්‍යක්ෂණය කළ ‘ලීඩර්’ චිත‍්‍රපටය ගැන විශාල බලාපොරොත්තුවක් තබාගෙන සිටිනවා කියන්නේ ඇත්ත ද?ඇත්තටම ඔව්. ලොකු බලාපොරොත්තුවක් තබාගෙන සිටින්නේ. ඒක මම විතරක් නොවේ චිත‍්‍රපටයක් අධ්‍යක්ෂණය කරල එළියට දාන්න බලාගෙන ඉන්න ඕනම අධ්‍යක්ෂවරයකුට තිබෙන දෙයක්. අතිශයෝක්තියෙන් කියනවා නොවෙයි.මේ චිත‍්‍රපටයට දැවැන්ත වියදමක් කරල ඉන්දියානු ශිල්පීන් යොදවගෙන තාක්ෂණයෙන්ද, දළසේයාපට අතින්ද ඉතාම ඉහළම දේ භාවිතා කරල නිම කළේ. ඒ නිසා ලොකු බලාපොරොත්තුවකින් ඉන්නේ. ඒක ඇත්ත.2. විදේශ රැකියාවන්හි නියුතු ශ‍්‍රී ලාංකිකයන් ගැන දැඩි ලෙස සොයා බලන සහ ඔවුන්ට උදව් උපකාර කරන කෙනෙක් කියන්නේ ඇත්ත ද?අපි කලාකාරයන් වශයෙන් සංවේදී හදවත් තියෙන පුද්ගලයෝ. අපේ ශ‍්‍රී ලාංකිකයින් විදේශ රැකියාවලට ගිහින් නොයෙකුත් කරදරවලට ලක්වෙනවා. ඒ ගැන සොයා බලන්න ‘රන්ජන් රාමනායක පදනම’ කියලා සංවිධානයක් මගේ තිබෙනවා. 2000 වසරේ තමයි මේක ආරම්භ කළේ.3. ඔබේ ආරක්ෂාව සඳහා භට පිරිසක් ඔබ වටා ඉන්නවා කියන්නේ ඇත්ත ද?ආරක්ෂක භට පිරිසක් නම් නෙවෙයි. මම කොහේ හරි යනවා නම් මගේ වටා ලොකු පිරිසක් ඉන්නවා. ඒක මම පුංචි කාලේ ඉඳලම තියන දෙයක්. අදටත් මම ගමේ ගෙදරට ගියත් ලොකු පිරිසක් මා වටා ඉන්නවා. මම දන්නෙ නෑ ඒ ඇයි කියන්න. කොහොම වුණත් ඒ ගැන මට සතුටුයි.4. ඔබ විවාහ වෙන්නෙ නෑ කියන්නෙ ඇත්ත ද?ස්ථිර තීරණයක් නෑ. දැනට මම විවාහ වෙලා නෑ. මම වැඩිය බැඳීම්වලට කැමැති කෙනෙක් නොවෙයි. මේ ලෝකෙ වෙනස් නොවන එකම දේ වෙනස්වීමනේ. කිසිම දෙයක් ගැන ස්ථිරව කියන්න බෑ. දැනට මම තීරණය කරලා තිබෙනවා තනිකඩව ඉන්න.5. ඔබ ඔබේ ශරීරය නිසි අයුරින් පවත්වාගෙන යන්නේ ව්‍යායාම් කිරීමෙන් කියන්නේ ඇත්ත ද?ව්‍යායාම් වලින් පමණක්ම නොවෙයි. ව්‍යායාම් කරනවා. ඊට අමතරව හොඳට වතුර බොනවා. පැය 08ක් නිදාගන්නවා. අනික් පැත්තෙන් මට කියන්න තියෙන්නේ අනුන්ට ඊර්ෂ්‍යා කරන්න එපා. ක්‍රෝධ කරන්න එපා. මිනිස්සුන්ට ආදරේ කරන්න කියලයි.6. ඔබ චිත‍්‍රපට දර්ශන තල වලදි හරිම විහිළුකාරයෙක් කියන්නේ ඇත්ත ද?චිත‍්‍රපටයක් කියන්නේ විනෝදාස්වාදන මාධ්‍යයක් නේ. මම බොහෝ වෙලාවට දර්ශන තලවල ඉන්නේ විනෝදෙන් තමයි.7. ඔබ ඔබේ රසික රසිකාවන්ට හරියට ගෞරව කරනවා කියන්නේ ඇත්ත ද?රැකියා විරහිත තරුණයෙක් විදිහට ගමේ හිටපු මාව කොළඹට ගෙනත් මේ තත්ත්වයට එන්න උදව් කළේ රසික රසිකාවන් සහ අධ්‍යක්ෂවරුන්, නිෂ්පාදකවරුන්, මාධ්‍යවේදීන් ඇතුළු බොහෝ දෙනායි. ඒ අයට ගෞරව නොකර කොහොමද? අද මම මේ විදියට ජීවත්වෙන්නේ ඒ අය නිසානේ.හේමාලි</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=av08030214</link>
    <topic>රණ සූරයකු ගේ ආදර අන්දරය ‘ජෝධා අක්බාර්’</topic>
    <author/>
    <content>ඔහු සුගත්, ඇය සීතා...බිඳෙන බැඳුම් ස්පයිස් ගර්ල්ස් ලා’ යළි දෙකඩ වෙයිනිවෙසක පොරොන්දම් ගැළපීමඅද චිත‍්‍රපට -ටෙලි නාට්‍ය හැදෙන්නේ දඩි බිඩියේමහින්ද ගේ ආගිය කතාකුසලතා පිරි තරුණයෙක් - සුසන්ත රණසිංහනීල බිඟු කැල ...දවස් 33 ක් මහණ වී සිටීම සැබෑ ජීවන අත්දැකීමක්ළමයින් ගේ සතුට - කඳුළ සමඟ කල් ගෙවන සුරනිමලඅසම්මත ආදර කතාජීවිතේ කලකිරිලා මම දස සිල් වෙලා නෑඅලුත් ගීත එකතුවට මුනුබුරත්ඇත්ත නැත්තරණ සූරයකු ගේ ආදර අන්දරය ‘ජෝධා අක්බාර්’සන්ජේ - මන්යටා විවාහයට එරෙහිව පැමිණිල්ලක්“මොනවා වුණත් අර ළමයගෙ හිත රිද්දන්ට එපා”'සරුංගල් රජා' විමලසිරිළමයි 40ක් අංබාං කරගෙන වැඩ කරන ලේසි නැහැහැමෝටම මිලක්වීර චරිත සහිත, අති සුන්දර කාව්‍යයක් බඳු පුරාවෘත්තයක් රැගත් චිත‍්‍රපටයක් පෙබරවාරි 28 දා සිට ශ‍්‍රී ලංකාවේ දී ප‍්‍රදර්ශනය ඇරැඹී ය.චිත‍්‍රපටය - ‘ජෝධා අක්බාර්’. ඉන්දියානු මෝගල් අධිරාජ්‍යයේ වීර චරිතයක් ලෙස සැලකෙන ජලාලුද්දීන් අක්බාර් කුමරු සහ රාජපුට් හි වෙසෙන, වහා කිපෙන සුළු ගති පැවතුම් ඇති ජෝධාහායි නම් වූ රජ කුමරියක ගේ කතා පුවත මීට ඇතුළත්.සංස්කෘතික ජන වෙනස්කම් සහ ආදරය තුට්ටුවකට හෝ මායිම් නොකර තමන් ගේ රාජ්‍යය රැක ගැනීමේ අරමුණෙන් ම කටයුතු කරන ආමර් හි බාවල් රජු තම දියණිය වන සුරූපී ජෝධා කුමරිය, ජලාලුද්දීන් කුමරුට විවාහ කර දීම සඳහා යෝජනාවක් ගෙන ඒමෙන් මෙම කතා පුවත ආරම්භ වෙනවා.මේ විවාහ යෝජනාව ජලාලුද්දීන් අක්බාර් කුමරු පිළිගන්නේ රාජපුට්වරුන් සමඟ පවතින සබඳතා තවත් ශක්තිමත් කර ගැනීමේ අරමුණෙන් යුතුව යි. ඒ වුණත්, මේ විවාහ යෝජනාව ආදර චාරිකාවක් වනු ඇතැයි කිසිවෙකු සිතුවේ නැහැ.යෞවනයේ ජව සම්පන්න බව රණ බිමේ දී මනා ලෙස සාක්ෂාත් කරලමින් අභිෂේක ලද අක්බාර් කුමරු, සුරූපී ජෝධා, කුමරිය ගේ ආදරය දිනා ගැනීමට සමත් වෙයි ද? ‘ජෝධා අක්බාර්’ නැරඹීමෙන් අක්බාර් කුමරු ආදරයෙන් ජය ගනී ද නොගනී දැ යි ඔබට බේරුම් කර ගන්නට හැකි වේවි.’ජෝධා අක්බාර්’ චිත‍්‍රපටය අධ්‍යක්‍ෂණය කර ඇත්තේ ජනප‍්‍රිය සිනමාකරු අශුතෝෂ් ගොවරිකර්. 16 වැනි සියවස පසුබිම් කර ගත් මේ චිත‍්‍රපටය ඉන්දියාව ඇතුළු රටවල් 26 ක තිරගත කිරීම ආරම්භ කෙරුණේ පෙබරවාරි 15 දා යි.චිත‍්‍රපටය නිෂ්පාදනයේ දී ද අධ්‍යක්‍ෂ අශුතෝෂ් දායක වී තිබෙනවා. ජලාලුද්දීන් අක්බාර් කුමරු ලෙස රිතික් රෝෂන් ද, ජෝධා කුමරිය ලෙස ඓශ්වර්යා රායි ද මෙහි අපූර්වතම චරිත නිරූපණයක යෙදී සිටිනවා. මධුර සංගීත නිර්මාණය, ජනප‍්‍රිය සංගීත අධ්‍යක්‍ෂ ඒ. ආර්. රහ්මාන් ගෙන්.බොලිවුඩ් සිනමාවට එක් වූ පසුව රිතික් රෝෂන් අධිරාජ්‍යයෙකු ගේ චරිතයක් නිරූපණය කරන මුල් ම අවස්ථාව මෙයයි. ඒ නිසා අක්බාර් චරිතය ග‍්‍රහණය කර ගන්නට රිතික්ට ඒ හා සම්බන්ධව ලියැවුණු පොත් පත් රැසක් කියැවීමටත් සිදුවුණා.”මේ වගේ චරිතයක් රඟපාන කොට ඉතිහාසය දැනගෙන තියෙන්න ඕනෙ. එහෙම නැතුව ආවට ගියාට රඟපාන්න බැහැ. ඒ නිසයි, මම පොත් පත් කියෙව්වේ. අක්බාර් චරිතයත් මම හොඳින් හඳුනා ගත්තා.මේ චිත‍්‍රපටය ඓතිහාසික කරුණු එකතු කරපු වාර්තා චිත‍්‍රපටයක් වත් පෙ‍්‍ර්ක්‍ෂකයන්ට අවවාද අනුශාසනා දෙන චිත‍්‍රපටයක් වත් නෙමෙයි. රසික පරපුරේ වින්දනය වෙනුවෙන් නිර්මාණය කළ එකක්” රිතික් බලාපොරොත්තු සහගතව පැවසුවා.රිතික්, අක්බාර් ගේ චරිතය නිරූපණය කළේ අපහසුතා මැද්දේ යි. අපි ඒ ගැනත් රිතික්ගෙන් ම දැනගනිමු... “මීට කලින් මම ‘කි‍්‍රෂ්’ සහ ‘ඩූම් - 2’ වල රඟපාද්දි මගේ දණහිසක ආබාධයක් ඇතිවුණා. ඉතින් ඒ ආබාධය තියාගෙන තමයි, ‘ජෝධා අක්බාර්’ වලත් රඟපෑවෙ.සමහර දවස්වල මේ අසනීපය නිසා රූපගතකිරීම් කල් දාන්නත් සිද්ධ වුණා. අක්බාර් ගෙ යුද ඇඳුමක් හරිම බරයි. අර ලෝහ හැට්ටය   (armour) කිලෝ 14 ක් බරයි. ඒක ඇඳගෙන රඟපාන අතරෙදි බිම වැටුණොත් ආයෙමත් ලේසියෙන් නැගිටින්න නම් බැහැ. ඒ කාලෙ මේවා ඇඳගෙන කොහොම යුද්ධ කළා ද මන්දා!” රිතික් සුපුරුදු සිනහව නඟමින් පැවසුවා.’ජෝධා අක්බාර්’ චිත‍්‍රපටය තිරගත කිරීමට විරුද්ධ වූ පිරිසකුත් සිටිනවා. ඉන්දියාවේ රාජ්පුට් සංවිධානය තමයි, මේ සිනමා නිර්මාණයට එරෙහි වී සිටින්නේ. ඔවුන් කියා සිටින්නේ ‘ජෝධා අක්බාර්’ චිත‍්‍රපටයට පාදක වී තිබෙන ඓතිහාසික කරුණු නිවැරදි නොවන බවයි.චිත‍්‍රපටය තිරගත කිරීමට නියමිත ව තිබෙන සිනමාහල් කිහිපයක් අසල උද්ඝෝෂණ පැවැත්වූ රාජ්පුට් සංවිධානය, එම සිනමාහල් හිමියන්ගෙන් ඉල්ලා සිටියේ ‘ජෝධා අක්බාර්’ ප‍්‍රදර්ශනය නොකරන ලෙසයි. කෙසේ වෙතත් මේ චිත‍්‍රපටය දැන් උණුසුම් පෙ‍්‍ර්ක්‍ෂක ප‍්‍රතිචාර මැද තිරගත කෙරෙන බවයි, දැන ගන්නට ලැබී තිබෙන්නේ.’ජෝධා අක්බාර්’ අධ්‍යක්‍ෂ අශුතෝෂ් ගොවරිකර් මුලින් ම අධ්‍යක්‍ෂණය කළේ 1993 දී ‘පෙහ්ලා නාශා’ චිත‍්‍රපටයයි. ඔහු අධ්‍යක්‍ෂණය කළ ‘ලගාන්’ චිත‍්‍රපටය 2001 දී තිරගත වුණේ උණුසුම් පෙ‍්‍ර්ක්‍ෂක ප‍්‍රතිචාර මැද්දේ යි. ‘ලගාන්’, එම වසරේ දී ඔස්කා සිනමා සම්මාන උලෙළේ දී හොඳ ම විදේශීය චිත‍්‍රපටය සඳහා වූ චිත‍්‍රපට අතරට යෝජනා වී තිබුණා.’ජෝධා අක්බාර්’ කොළඹ ලිබර්ටි සිනමා හලේ දී දැන් තිරගත කෙරෙනවා. </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=av08030215</link>
    <topic>සන්ජේ - මන්යටා විවාහයට එරෙහිව පැමිණිල්ලක්</topic>
    <author/>
    <content>ඔහු සුගත්, ඇය සීතා...බිඳෙන බැඳුම් ස්පයිස් ගර්ල්ස් ලා’ යළි දෙකඩ වෙයිනිවෙසක පොරොන්දම් ගැළපීමඅද චිත‍්‍රපට -ටෙලි නාට්‍ය හැදෙන්නේ දඩි බිඩියේමහින්ද ගේ ආගිය කතාකුසලතා පිරි තරුණයෙක් - සුසන්ත රණසිංහනීල බිඟු කැල ...දවස් 33 ක් මහණ වී සිටීම සැබෑ ජීවන අත්දැකීමක්ළමයින් ගේ සතුට - කඳුළ සමඟ කල් ගෙවන සුරනිමලඅසම්මත ආදර කතාජීවිතේ කලකිරිලා මම දස සිල් වෙලා නෑඅලුත් ගීත එකතුවට මුනුබුරත්ඇත්ත නැත්තරණ සූරයකු ගේ ආදර අන්දරය ‘ජෝධා අක්බාර්’සන්ජේ - මන්යටා විවාහයට එරෙහිව පැමිණිල්ලක්“මොනවා වුණත් අර ළමයගෙ හිත රිද්දන්ට එපා”'සරුංගල් රජා' විමලසිරිළමයි 40ක් අංබාං කරගෙන වැඩ කරන ලේසි නැහැහැමෝටම මිලක්සන්ජේ දත් සහ මන්යටා විවාහ වූ පුවත ඉන්දියාව තුළ විතරක් නොවෙයි, ලොව දස දෙස පැතිරී ගියේ විදුලි වේගයකින්. කවුරුත් හිතුවේ කාලයක් තිස්සේ පෙමින් බැඳී සිටි මේ යුවළ විවාහ වුණායින් පස්සේ, එතෙක් ඔවුන් පෙළමින් සිටි හිත් වේදනාවන් පලා ගියාය කියලයි.එහෙත් කිසිවෙකු බලාපොරොත්තු නො වූ විලසින් සන්ජේ - මන්යාටා විවාහය ලොකු ප‍්‍රශ්නයකට මැදිව තිබෙන බවයි ආරංචි. ප‍්‍රශ්නයට මුල පුරා තිබෙන්නේ මෙරාජ් - අර් - රෙහ්මාන් නමැත්තා යි. ඔහු, මන්යටා සමග කලින් විවාහ වී සිටිය තැනැත්තායි.පසුගිය දා පැවති සන්ජේ - මන්යටා විවාහයෙන් පසුව මුම්බායි අධිකරණයෙහි පැමිණිල්ලක් කළ මෙරාජ් ප‍්‍රකාශ කර ඇත්තේ තමන් ගේ නීත්‍යනුකූල බිරිඳ වන මන්යටා තවමත් තමා ගෙන් දික්කසාද වී නොමැති බැවින් ඇය සහ සන්ජේ අතර සිදු වූ විවාහය නීති විරෝධී බවයි.මේ පිළිබඳව සොයා බලා වාර්තා කරන ලෙස මුම්බායි අධිකරණය මුම්බායි පොලිසියට නියෝග කර තිබෙනවා.මෙරාජ්, මේ වන විට පොලිස් අත් අඩංගුවෙහි පසුවෙනවා. එයට හේතුව ඔහු විසින් වරින් වර මන්යටා සහ බොලිවුඩ් නිළියන් කිහිප දෙනෙකු ගේ ජංගම දුරකථන වෙත අසභ්‍ය පණිවුඩ යවන ලදැයි චෝදනා ලැබ සිටීමයි. මෙරාජ්, මුම්බායි අධිකරණය වෙත ලිඛිතව කළ පැමිණිල්ලෙහි සඳහන් වන්නේ තමා මන්යටා සමඟ 2003 දී විවාහ වූ බවයි, එම විවාහයෙන් පුතෙකු ද සිටින බවත් ඔහු පවසනවා මේ දරුවා දැනට ඩුබායි හි පදිංචිව සිටින මන්යටා ගේ ඥාතීන් සමීපයෙහි සිටින බවත් මෙරාජ් කියා සිටිනවා. මන්යටා ගෙන් නීත්‍යනුකූලව වෙන්වීමට තමා සූදානම් යැයි ද ඔහු කියා සිටිනවා.මෙරාජ් ගේ මෙම පැමිණිල්ලත් සමඟ ම කි‍්‍රයාත්මක වූ ගෝව දිස්ති‍්‍රක්කයේ විවාහ ලේකම් කාර්යාලය, වහා ම සන්ජේ සහ මන්යටා ගේ විවාහයට අදාළ ලියකියවිලි නැවත පරීක්‍ෂා කිරීමටත් තීරණය කළා. (සන්ජේ - මන්යටා විවාහය ලියාපදිංචි කෙරුණේ එහි දී යි.මෙම ලියකියවිලි පරීක්‍ෂාවෙන් පසුව නිලධාරීන්ට දැන ගැනීමට ලැබුණේ, මන්යටා විසින් සඳහන් කර තිබූ තොරතුරු අසත්‍ය බවයි. මේ පිළිබඳව කරුණු පැවසීමට තමාට සති දෙකක කාලයක් ලබා දෙන්නැයි ඇය අදාළ නිලධාරීන්ගෙන් ඉල්ලීමක් කර තිබෙන බව සැලයි. </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=av08030216</link>
    <topic>“මොනවා වුණත් අර ළමයගෙ හිත රිද්දන්ට එපා”</topic>
    <author/>
    <content>ඔහු සුගත්, ඇය සීතා...බිඳෙන බැඳුම් ස්පයිස් ගර්ල්ස් ලා’ යළි දෙකඩ වෙයිනිවෙසක පොරොන්දම් ගැළපීමඅද චිත‍්‍රපට -ටෙලි නාට්‍ය හැදෙන්නේ දඩි බිඩියේමහින්ද ගේ ආගිය කතාකුසලතා පිරි තරුණයෙක් - සුසන්ත රණසිංහනීල බිඟු කැල ...දවස් 33 ක් මහණ වී සිටීම සැබෑ ජීවන අත්දැකීමක්ළමයින් ගේ සතුට - කඳුළ සමඟ කල් ගෙවන සුරනිමලඅසම්මත ආදර කතාජීවිතේ කලකිරිලා මම දස සිල් වෙලා නෑඅලුත් ගීත එකතුවට මුනුබුරත්ඇත්ත නැත්තරණ සූරයකු ගේ ආදර අන්දරය ‘ජෝධා අක්බාර්’සන්ජේ - මන්යටා විවාහයට එරෙහිව පැමිණිල්ලක්“මොනවා වුණත් අර ළමයගෙ හිත රිද්දන්ට එපා”'සරුංගල් රජා' විමලසිරිළමයි 40ක් අංබාං කරගෙන වැඩ කරන ලේසි නැහැහැමෝටම මිලක්මෙතෙක් කතාවචංචලාට ප‍්‍රකට ටෙලිනාට්‍ය නිෂ්පාදිකාවක වන අනුලා සිරිවර්ධන මැතිනිය මුණ ගැසෙන්නේ මව සමඟ බෝධි පූජාවකට පන්සලට ගිය විට ය. අනුලාගේ එකම පුතා අනුප් එදින මුහුරත් උත්සවයේ කැසටය තුළින් චංචලාගේ රුව දකී. ඒ රුවට වශී වන ඔහු චංචලා මුණගැසීමට පන්සල අසල රැක සිටී.මේ අතර රැකියා විරහිත තරුණ විරෝධතා පෙළපාලියකදී පහර කෑමට ලක්වන චංචලා රෝහල් ගත වන අතර, රූපවාහිනිය තුළින් එම සිද්ධිය ප‍්‍රචාරය කිරීම නිසා ඇය වඩාත් ප‍්‍රසිද්ධියට පත්වෙයි.ම් පිළිබඳව දැනගන්නා අනුප් රෝහලට ගොස් ඇය හමුවන අතර දෙදෙනා අතර හිතවත්කමක් ගොඩනැඟෙයි. දුරකතනයෙන් නිතර කතා කිරීමත්, නිතර හමුවීමත් නිසා මේ දෙදෙනා සිතින් වඩාත් ළංවෙයි. රැකියාවක් නොමැති කමින් පීඩා විඳින චංචලාට අනුප්ගේ මිතුරකුගේ ගුවන් විදුලියක පුහුණුවීමට අවස්ථාව සැලසෙයි.පුතා කලාවට සම්බන්ධ වීම පිළිබඳව අනුලා මැතිනියගේ සිතේ අසතුටක් තිබුණේ නැත. දැනට රටේ පුවත්පත් ගුවන් විදුලි හා රූපවාහිනි මාධ්‍ය ආයතන කීපයක් ඇත. හැම මාධ්‍ය ආයතනයක් ම කටයුතු කළ යුත්තේ මාධ්‍ය සදාචාරයට යටත්ව ය.එසේම කලාවේ නියුතු පුද්ගලයන් අපගේ දේශීයත්වය ආරක්ෂා වන පරිදි ස්වයංවාරණයකින් යුතුව නිර්මාණ කළ යුතු ය.ආරම්භක යුගයේ දී සිනමාවේ අධිපතීන් බවට පත්ව සිටියේ දක්ෂිණභාරතීය සිනමා කරුවන් ය.කලාව නිසා පීඩාවට පත් තමා වන් කාන්තාවක් තවත් නැතැයි අනුලා මැතිණියට සිතෙයි.මෙම මාලා නාට්‍ය රතු මාමාට දෙන්ට ඇත්තේ ලෙස්ලි විසින් විය යුතු ය.“නෝනෙගෙ හිතට වේදනා වෙන විත්තිය මම දන්නවා. ඒත් ඉතින් පහුගිය දේවල් ගැන මෙච්චර හිතන්ට ඕනෑ නෑ.”“කොහොමද මාමා අමතක කරන්නෙ. මේ නාට්‍ය අපේ චැනල් එකේ ටෙලිකාස්ට් කරන්ට නම් දෙන්ට බෑ. මම මේකට මාමට බනින්ට බැරිවයි ඉන්නෙ.”“කමක් නෑ. කමක් නෑ. මට ඕනෑ තරම් බණින්න. මේක නෝනෙ වෙනුවෙන් එවපු එකක් නෙමේ. පොඩි මහත්තයාට දෙන්නයි ලෙස්ලි මහත්තය එවලා තියෙන්නෙ.“මාමා මේක කෝටි ගාණක් වටිනා ඩ‍්‍රමා එකක්.” අනුලා මැතිනිය කීවාය.“මේක සල්ලිවලට ගන්න අනික් චැනල් පොරකනවා.”“මාම. මම පෞද්ගලිකව තීරණයක් අරන් තියෙනව. අපේ රටට, ජාතියට, සංස්කෘතියට අපේ සදාචාරයට නොගැළපෙන කිසි දෙයක් අපේ චැනල් එකට ගන්නෙ නෑ.”රතු මාම පහත් කරගත් හිසින් යුතුව නිහඬව සිටියේ ය.“අනික මේ රටේ නිෂ්පාදකයො නළු නිළියො කාර්මික ශිල්පියො ඉන්දෙද්දී අපි මොටද ඉන්දියාවෙ ටෙලිනාට්‍ය ගන්නෙ. මට ඔය ඉන්දියාවෙ නළු නිළියො පෙන්වන්ට බෑ.”“මාත් කැමැති නෑ. අපේ දක්ෂ කෙල්ලො කොල්ලො ඉන්දෙද්දී අපි මොටද ‘අද්වානි’ ලගෙ නාට්‍ය පෙන්වන්නෙ. ඒත් නෝනෙ මේක ඊට වෙනස් දෙයක්.”“රතු මාමා මා ළඟට වෙලා හිටියට තවම ලෙස්ලි මහත්තයට කැමැතියි” අනුලා මැතිණිය කීවා ය.“ඕන්න ඕක තමා නෝනෙගෙ තියෙන වරද. මම එහෙම දිව දෙකේ මිනිහෙක් නෙමේ. මම මේ දේට කැමති වුණේ පුංචි මහත්තයාට යහපතක් වෙන නිසයි.”“මගෙ පුතාගෙ දියුණුවට කාගෙවත් දෙයක් ඕනැ නෑ”“මම දන්නවා නෝනෙ. වෛරයෙන් වෛරය සන් සිඳෙන්නෙ නෑනෙ.”“ලෙස්ලි තවම මගෙ හැටි දන්නෙ නෑ. මට දැන් ලස්සන කෙල්ලෙක් හම්බ වෙලා තියෙනවා. ඉන්නකො මුම්බායි හෙලවෙන්න නාට්‍යයක් කරන්ටයි ඉන්නෙ.”“නාට්‍ය විතර නෙමේ හොඳ චිත‍්‍රපටියකුත් කරන්න. දැන් පුංචි මහත්තේලා මේකෙ ඩබින් පටන් අරන්”“රතුමාමා ඇයි හිතුවක්කාර වැඩ කරන්නෙ. කොහෙන්ද නාට්‍යය ඩබ් කරන්නෙ. අපේ එකේ ඉඩනෑ.”“අර අනුරාධ මහත්තේලාගෙ චැනල් එකේ කරනවා. මම බේබිට කාගෙද කියල වංහුං කිව්වෙ නෑ. නාට්‍යය හොඳට කරනවා.”අනුලා දිග සුසුමක් හෙලා ළය සැහැල්ලු කර ගත්තා ය. මාමා පවසන දෙයෙහි සත්‍යයක් ඇත. ඔහුට තම පුතා පිළිබඳව ආදරයක් නැතැයි කිව නොහැක.විමලරත්න ඉස්තෝප්පුවේ ඒ මේ අත ඇවිද්දේ කල්පනාවෙන් යුතුව ය. ලෝකයේ සිටින කලාකරුවන් හැමවිටම උතුම් මිනිසුන් ය. දේශපාලනඥයන්ට බලය හා ජනප‍්‍රිය බව හිමිවන්නේ ටික කාලයකට ය. කලා කරුවා නිබඳවම ජනතාවගේ සිත් සතන් තුළ ජීවත් වෙයි. අප නිර්මාණ කළයුත්තේ ජනතාව වෙනුවෙනි. දේශපාලනඥයෝ බලය වෙනුවෙන් පොරකති.රථයෙන් බැස එන චංචලා දුටු ඔහුගේ සිතේ බිය තුරන් වී ගියේය. අද ගැහැනු දරුවෙක් ආරක්ෂා කිරීම පැහැදිලිවම බැරෑරුම් කටයුත්තකි.“දුව කොහෙද ගියේ”“අප්පච්චි මම නාට්‍ය පුහුණුවෙන්ට ගියා”ඇය බෑගය රැගෙන කාමරයට ගොස් ටික වේලාවක් ඇඳේ ඉඳගෙන සිටියා ය. අමරා ආවේ මඳ වේලාවකට පසුව ය.“ආන්... අප්පච්චි කතා කරනව“ ඇය නිහඬව සාලයට ගියා ය.“දැන් ඔය කරන්ට යන්නෙ කොයි වගේ නාට්‍යයක් ද?”“අප්පච්චි මේක ඉන්ඩියන් මාලා නාට්‍යයක්”“ඉතින් නාට්‍යයට සහභාගි වෙන්න කැමැත්ත දුන්නාද?”ඇය පිළිතුරක් නොදී නිහඬව සිටියා ය. ඇය මොන අයුරකින් වත් මෙම මාලා නාට්‍යයට කැමති නැත.එහෙත් අනුප්ට විරුද්ධව කිසිවක් පැවැසිය නොහැක. මෙම රැකියාව සොයා දුන්නේ අනුප් විසිනි. රැකියාවක් සොයා දුන්නත් නැතත් මෙවැනි උතුම් මිනිහෙක් මඟ හරින්නේ කොහොමද?“දුව... ඒ නාට්‍ය කොයි විදිහේ එකක්ද?”“අප්පච්චි ඒක හින්දුස්තානි මාලා නාට්‍යයක්. ආට්ස්ලව නම් අඳුනන්නෙ නෑ. ගර්ල්ස්ලා නම් හරි ලස්සනයි. දෙමළ නළු නිළියොත් ඉන්නවා.” අප්පච්චි ඉවත හැරී සිනාසෙනු ඇය දුටුවා ය.“සංගීතය ඒ.ආර්. රහුමාන්. අපි මුළු දවසෙම ඩ‍්‍රාමා එකේ සී.ඩී. එක බැලුවා. ඇයි අප්පච්චි හිනාවුණේ.”“ආගම ධර්මය කලා ශිල්ප වගේ ම සිනමාවටත් උදව් ලැබුණෙ ඉන්දියාවෙන්.”භාත් ඛණ්ඩ විශ්ව විද්‍යාලයේ උපාධිධාරියෙක් වන අප්පච්චි ලංකාවේ සිනමාවේ සංවර්ධනය පිළිබඳව ද දැන සිටියේ ය.1947 ජනවාරි 21 දා තිරගත වූ කඩවුණුපොරොන්දුවේ සිට සිංහල සිනමාව දක්ෂිණ භාරතීය ශිල්පීන්ගෙන් ලැබූ සහාය ගැන ඔහු පැවැසුවේ ය.කඩවුණුපොරොන්දුව නිෂ්පාදනය කළේ එස්.එම්. නායගම් විසිනි. එය අධ්‍යක්ෂණය කළේ ඡ්‍යොතිග්සිං වන අතර සංගීතය අධ්‍යක්ෂණය කළේ මලයාලි ජාතික ආර්. නාරායන්. අසෝකමාලා චිත‍්‍රපටය ටී.ආර්. ගෝෂු සම අධ්‍යක්ෂණය කළා. සංගීතය අධ්‍යක්ෂණය කළේ මොහොමඩ් ගවුස්. ඒ වගේ ම ‘වැරදුණු කුරුමානම’ චිත‍්‍රපටිය අධ්‍යක්ෂණය කළේ ඉන්දීය ජාතික ඡ්‍යොතිශ්සි විසිනි. සංගීත අධ්‍යක්ෂණය කළේ පාණ්ඩු ගරන් විසින්. ‘මාරි බෙහෙන්’ නැමැති හින්දුස්තානි කතාව ටී.ආර්. සුන්දරම් සමඟ ටී.වී. අධ්‍යක්ෂණය කළා. කේ. ගුණරත්නම් නිෂ්පාදනය කළ ‘සුජාතා’ චිත‍්‍රපටයේ සංගීතය අධ්‍යක්ෂණය කළේ දක්ෂිණ මුහුර්ති විසින්.“හානේ... එහෙම නම් මුල ඉඳල සිංහල චිත‍්‍රපටි අධ්‍යක්ෂණය කරල තියෙන්නෙ දකුණු ඉන්දියාවෙ ශිල්පීන් ද?”“ඔව් දුව. අපේ සිනමා කර්මාන්තය පෝෂණය කළේ දකුණු ඉන්දියාවෙ ආටිස්ලා තමයි.”“ඒ දවස්වල සිංහල දෙමළ භේදයක් තිබිලා නෑ නේද?”“මංගම්මා සපථව්” කියන දෙමළ චිත‍්‍රපටිය අනුකරණය කරල එස්.එච්. නායගම් ‘මාතලන්’ චිත‍්‍රපටිය නිෂ්පාදනය කළා. ඒකේ සංගීතය අධ්‍යක්ෂණය කළේ නාගරාජන් කියන දෙමළ අධ්‍යක්ෂවරයයි. දෙමළ විතරක් නෙමේ හින්දි කතාත් කොපි කළා. ‘බර්සාන්’ නැමැති හින්දි චිත‍්‍රපටිය ඇසුරෙන් ‘සුරතලී’ චිත‍්‍රපටය කේ. වෙම්බූගේ සහායෙන් සිරිල් පී. අබේරත්න අධ්‍යක්ෂණය කළා. සුරතලී චිත‍්‍රපටයේ සංගීතය අධ්‍යක්ෂණය කළේ ටී.ආර්. පාපා විසින්.”“හින්දි දෙමළ ගමන් මග වෙනස් කළේ ලෙස්ට ජේමිස් පීරිස්, ඩී.බී. නිහාල්සිංහ, ධර්මසේන පතිරාජ, ප‍්‍රසන්න විතානගේ වැනි දේශීය අධ්‍යක්ෂවරුන් නේද?” චංචලා ඇසුවා ය.“ඊට පස්සෙ හොඳ නිර්මාණ කරුවන්, සංගීත කරුවන් බිහිවුණා. ඔවුනතර නිහඬ බවක් ඇති වුණි.“නමුත් අද ආයෙත් ඉන්දියාවෙ ව්‍යාපාරිකයො අල්ලාගෙන ආයෙත් පරණ තත්වෙට යන්න කිහිප දෙනෙක් උත්සාහ කරනවා.”“ඒත් වෘත්තිය මට්ටමෙන් අද මට මේ නාට්‍යයේ හඬ කවන ශිල්පියෙක් විදිහට වැඩකරන්ට වෙලා.”“මොනවා වුණත් අර ළමයාගෙ හිත රිද්දන්ට එපා.”“මොන දේ වුණත් ඒ හදවතට මම වේදනාවක් දෙන්නෙ කොහොමද?”ලබන සතියට</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=av08030217</link>
    <topic>'සරුංගල් රජා' විමලසිරි</topic>
    <author>බුද්ධිකා බ‍්‍රාහ්මණගේ</author>
    <content>ඔහු සුගත්, ඇය සීතා...බිඳෙන බැඳුම් ස්පයිස් ගර්ල්ස් ලා’ යළි දෙකඩ වෙයිනිවෙසක පොරොන්දම් ගැළපීමඅද චිත‍්‍රපට -ටෙලි නාට්‍ය හැදෙන්නේ දඩි බිඩියේමහින්ද ගේ ආගිය කතාකුසලතා පිරි තරුණයෙක් - සුසන්ත රණසිංහනීල බිඟු කැල ...දවස් 33 ක් මහණ වී සිටීම සැබෑ ජීවන අත්දැකීමක්ළමයින් ගේ සතුට - කඳුළ සමඟ කල් ගෙවන සුරනිමලඅසම්මත ආදර කතාජීවිතේ කලකිරිලා මම දස සිල් වෙලා නෑඅලුත් ගීත එකතුවට මුනුබුරත්ඇත්ත නැත්තරණ සූරයකු ගේ ආදර අන්දරය ‘ජෝධා අක්බාර්’සන්ජේ - මන්යටා විවාහයට එරෙහිව පැමිණිල්ලක්“මොනවා වුණත් අර ළමයගෙ හිත රිද්දන්ට එපා”'සරුංගල් රජා' විමලසිරිළමයි 40ක් අංබාං කරගෙන වැඩ කරන ලේසි නැහැහැමෝටම මිලක්ඔහුගේ ජීවිතය හා සරුංගලය ඉතා සමීපව බැඳී තිබේ. පුංචි විමලසිරි තොටිල්ලේ නැළැවෙන සන්දියේ ද දුටුවේ සුළඟේ සිරි සිරි ගාමින් උඩ එල්ලෙන සරුංගලයකි. මව පුංචි පුතු අස්වසාලූයේ මේ සරුංගලයේ පිහිටෙනි. සරුංගල් අල්ලන්න වගේ් හිනැහෙන මාස පහක හයක පොඩ්ඩා ගැන විමලසිරි ගේ මව පසු කාලයක මතකයට නඟන්නේ ආඩම්බරයක් ද මුසුවය.ඒ 70 දශකයේ දිනක ශී‍්‍ර ලංකාවේ පැවැත්වූ ප‍්‍රථම සරුංගල් තරගයේ පළමු ස්ථානය දිනා ගැනීමට තරම් තම පුතු එරික් විමලසිරි සමත්වනු දැකීමෙනි. 2007 සරුංගල් තරගය දක්වාම ඔහු ජයග‍්‍රහණ රැසකට හිමිකම් කියයි.අරුමය නම් සරුංගල් පස්සෙන් දුවන පුංචි දරුවන් පස්දෙනෙකුගේ පියෙකු වන විමලසිරි අදටත් පුංචි දරුවකු මෙන් සරුංගල් වෙනුවෙන් ඔහුගේ මුළු විවේක කාලයම කැප කිරීමයි.ආණ්ඩුක‍්‍රම ව්‍යවස්ථා සහ ජාතික ඒකාබද්ධතා අමාත්‍යංශයේ කන්තලේ ප‍්‍රාදේශීය ලේකම් කාර්්‍යාලය සාම ප‍්‍රවර්ධන නිලධාරී වශයෙන් සේවය කරන එරික් විමලසිරි සරුංගල් තරගවලින් දිගින් දිගටම ජය ලැබීමට අමතරව සුවිශේෂී පුද්ගලයින් හා අවස්ථා වෙනුවෙන් ද විශේෂ සරුංගල් නිර්මාණය කැර ඇත.ඒ අතර 2005 දී ගුවන් ගතකළ ජනාධිපති මහින්ද රාජපක්‍ෂ මහතාගේ රුව රැගත් 'රට බාරයි නුඹට පුතේ' යන තේමාව යටතේ හැදූ අ'150 ක සරුංගලය, සිරිමාවෝ බණ්ඩාරනායක මැතිනිය, විජය කුමාරතුංග සහ හිටපු ජනාධිපතිනි චන්ද්‍රිකා කුමාරතුංග මහත්මිය වෙනුවෙන් කළ නිර්මාණ කැපී පෙනේ.බිරිය හා දරැවන් ඹහුට අත්වැලක්අද ඈත එපිට කන්තලේ ගත කළත් විමලසිරිගේ උපන්ගම ගල්කිස්සයි. ඔහු කොලු කාලේ පුරුදුව සිටියේ වෙරළට ගොස් සරුංගල් යවන්නටය. එවන් අවස්ථාවක අයියලා සමඟ රණ්ඩු වෙමින් පුංචි වවුලෙක් උඩ ඇරිය විමලසිරි ගේ හිතට තදින් යමක් කා වැදිණි. ඒ "කවදා හරි මම ලොකු සරුංගලයක් අහසේ ඈතට ඈතට අරිනවා... පුංචිම පුංචි තිතක් වගේ පේනකල් මම ඒක ඈත අහසට අරිනවා" යන්නයි.විමලසිරි ගේ ඒ හීනය දැන් මල්පල ගැන්වී අවසන්ය. කන්තලේ ප‍්‍රදේශයේ පදිංචිව සිටින විමලසිරි තරග සඳහා කන්තලේ සිට කොළඹට සරුංගල් ගෙන එන්නේ මහත් පරිශ‍්‍රමයෙනි.ඒ සඳහා ඔහුට රුපියල් පන්හයදාහක් පමණ වැයවේ. එහිදී ඔහුට අතහිත දෙන්නේ ති‍්‍රකුණාමල දිස්ති‍්‍රක් පාර්ලිමේන්තු මන්තී‍්‍ර එම්.කේ.ඩී.එස්. ගුණවර්ධනයි."ඒක මට ලොකු හයියක්" එරික් පවසයි.2007 වසරේදී මොරටුව සිංහ සමාජය විසින් පවත්වන ලද තරගයේදී ලේක්හවුස් ආයතනය නියෝජනය කරමින් "දිනමිණ ගලේ කෙටුවා වගේ" තේමාවෙන් ඔහු ඉදිරිපත් කළ සරුංගලය ප‍්‍රථම ස්ථානය දිනාගති.අප එතරම් නොදැන සිටියත් සාමාන්‍යයෙන් සරුංගල් තරගයකට තරගකරුවෝ හයහත්සීයක් සහභාගි වෙති. සරුංගල් තරග විනිශ්චය කිරීමේදි එහි හැඩතල විශාලත්වය මෙන්ම ගුවන්ගත වීමේදී ගමන් කරන දුර පිළිබඳව ද සැලකිලිමත් වේ.වසර ගණනාවක්ම ලංකාවේ සරුංගල් තරගවලදි ප‍්‍රථම ස්ථානය දිනාගත් විමලසිරි සරුංගල් තැනීමේදී උපයෝගී කරගන්නා ශිල්පීය ක‍්‍රමද වැදගත් වේ."මම සරුංගල් තරගයක් ඉවර වුණු ගමන් කරන්නෙ ඊළඟ වසරේ පවත්වන තරග සඳහා සරංගල් හදන්න පටන් ගන්න එක. මොකද මේක හෙමිහිට කාලය අරගෙන කරන්න ඕන වැඩක්. මං හුඟක් වෙලාවට එස්ලෝන් බට වගේම සාරි තමයි අමුද්‍රව්‍ය වශයෙන් යොදාගන්නෙ."අඩි දාහක දිගකින් යුතුව ලෝකයේ දිගම සරුංගලය හැදීමේ කටයුතු සඳහා විමලසිරි මේ වනවිටත් අත ගසා ඇත. ඔහුගේ අරමුණ ලෝකයේ දිගම හා විශාලතම සරුංගල තැනීම හා ගුවන්ගත කිරීමයි.ඔහු සරුංගල් යැවීමෙන් නමක් දිනාගත්තත් කලා ලොවට ද නෑකම් කියයි. වරෙක ඔහු නිවේදකයෙකි. වේදිකා නාට්‍ය ශිල්පියෙකි. 'සීලවතී', 'උතුරේ රාහුල', 'මනාපේ' ඔහු රඟපෑ නාට්‍ය අතරින් කීපයකි.කන්තලේ සිට කොළඹට සරුංගල් ගෙන එමින් එරික් විමලසිරි දස්කම් පානුයේ ඔහු තුළ ඇති කැපවීමත් හිතවතුන්ගේ උදව්වත් නිසායි. පුංචි උන්ගේ හීන ලෝක අතර හැමදාමත් සැරිසරන සරුංගලයක් මෙන් නොවී ගිනස්පොතට යාමේ විමලසිරිගේ සිහිනය සැබෑවේවායි 'රසඳුන' අපි සුබ පතමු.බුද්ධිකා බ‍්‍රාහ්මණගේ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=ay0803021</link>
    <topic>පරක්කු වෙලා ආ දාට මාත් එළියෙ ඉඳන් අනෙක් ළමයි එක්ක පන්සිල් ගන්නවා</topic>
    <author>සාගරිකා දිසානායක ජයසිංහ ඡායාරූපය - විමල් කරුණාතිලක</author>
    <content>පරක්කු වෙලා ආ දාට මාත් එළියෙ ඉඳන් අනෙක් ළමයි එක්ක පන්සිල් ගන්නවාහිඟුරාණෙන් මුළු රටටම සීනිදීගොඩ ගමගේ සුමනසේකර දරුවා උපන්නේ ගාල්ලේ දෙනියාය අකු රැස්ස පාරේ හැතැප්ම හයක් පමණ පසු කළ විට හමුවන ‘පිලාන’ ගමේදි 1938 අපෙ‍්‍ර්ල් මාසේ විසිපස් වැනිදා.දීගොඩ ගමගේ හින්නි අප්පුහාමි, ඔහුගේ පියා. මව දික්කුඹුර කංකානම්ලාගේ කිරිහාමි. හින්නි අප්පුහාමි වෘත්තියෙන් ව්‍යාපාරිකයෙක්. ගාල්ලෙ ඉඳන් උඩරට පළාතේ තලවාකැලේට ගිය හින්නි අප්පුහාමි මුදලාලිට සරුසාර සිල්ලර කඩයක් තිබුණා.සුමනසේකර පවුලෙ බාලයා. ඔහුට වැඩිමල් අක්කලා තුන් දෙනයි, අයියයි. හින්නි අප්පුහාමි මුදලාලි උඩරට පළාතේ වෙළෙඳ්‍රම කරගෙන යන අතරෙ දරු පැටව් රැක බලාගෙන කිරිහාමි මාතාව ගේ දොර බලා ගත්තා.පිලානේ බක්මීගහ ළඟ ඉස්කෝලෙට තමයි සුමනසේකර දරුවා මුලින්ම ගියේ. පාසලේ නම පිලානේ මෙතෝදිස්ත මිශ‍්‍ර පාසල. සුමනසේකර ඒ පාසලට ගියේ තුන් වැනි පන්තියට පමණයි.ඔහුගේ අක්කට ගාල්ලෙ බොනවිස්ටා ඉංගී‍්‍රසි පිරිමි පාසලට ගුරු පත්වීමක් ලැබුණ. පුංචි මල්ලිටත් ඉංගී‍්‍රසි අධ්‍යාපනයක් දෙන එක වඩා හොඳයි කියන අදහස අක්කගේ. ඒ අනුව හතරෙ පන්තියෙ ඉඳන් සුමනසේකර බොනවිස්ටාවට ඇතුළත් වුණා.නාලන්ද හිටපු විදුහල්පති ඩී.ජී. සුමනසේකරබොනවිස්ටාව ලෝ සුපතල ප‍්‍රාඥයින් බිහි කළ පාසලක්. ගත් කතුවර මාර්ටින් වික‍්‍රමසිංහ, මහාචාර්ය සෙනරත් පරණවිතාන, සර්වෝදය නායක ඒ. ටී. ආරියරත්න වගේම මාලදිවයිනේ ජනාධිපති අබ්දුල් ගයුම් බොනවිස්ටාවෙ ආදි ශිෂ්‍යයො.පහේ පන්තියේදී කොළඹ ආනන්දෙට ඇතුළත් වෙන්න සුමනසේකරට අවස්ථාවක් උදා වුණා. ඒ ලොකු අක්කගේ සැමියා ගේ උදව්වෙන්. ලොකු මස්සිනා ඒ කාලේ ආනන්දෙ ලිපිකරුවෙක්.ආනන්දෙ උගන්වාපු ඩී. ඊ. වීරසිංහ ගුරුතුමා දුරින් සුමනසේකරලගේ නෑයෙක්. වීරසිංහ ගුරුතුමාගේ උදව්වෙන් මස්සිනා සුමනසේකර ආනන්දෙට ඇතුළු කළා. ඒ 1948 දි. සුමනසේකරට අවුරුදු නවයයි මාස ගණනයි.මාපියන්ගේ, අක්කලා අයියගේ ආදර කරුණාව මැද ගමේ හැදුණු ඔහුට නොපුරුදු කොළඹ රටට ඇවිත් නවාතැන් ජීවිතේට හුරු වෙන්නට සිදු වීම ඔහු ජීවිතේ මුහුණ පෑ මුල්ම අභියෝගයයි.නීති රීති අකුරට. උදේ පහට සීනුවට අවදි වෙන්න ඕන. සීතල, නිදිමත පැත්තක තියල මූණ කට හෝදගන්න ඕනෑ. නැගිට්ට ගමන්ම ඇඳ ඇතිරිලි පිළියෙළ කරලා, පොරවනය සීරුවට නවල ඇඳ කෙළවර ලස්සනට එලන්න ඕනෑ.නාන බාල්දිය, සබන්, දත් බේත්, දත් බුරුසුව පිළිවෙලින් ඇඳ පාමුල තිබිය යුතුයි.ගමේ ගෙදර ඇඳන් තිබුණත් ළමයි නිදියන්නේ බිම. පැදුරුවල. ඇඳන්වල නිදියන්නෙ වැඩිහිටියො විතරයි. නාන්නෙ ළිඳෙන්. පනිට්ටුවෙන් වතුර ඇදගෙන. පාඩම් කළේ කුප්පි ලාම්පු එළියෙන්. පාඩම සීමා වුණේ පාඩම් පොත කියවීමට විතරයි. බත් කෑවෙ අතින්.පාසල් නවාතැනේදී මේ හැමදේම වෙනස්. නිදියන්න ඇඳක්. සපත්තු මේස්. පාඩම් කරන්න ලයිට්. බත් කන්න හැඳි ගෑරුප්පු. ඒ මදිවට හැමදාම රෑට පාන්. තුන් වේලම බත් කාපු, කිසිදාක මස් නොකාපු සුමනසේකරට මස් හොදිත් එක්ක පාන්. අවුරුදු නවයක පුංචි දරුවෙකුට දරාගන්න බැරි තරම් මහා ගොඩක් විපිරියාස.අම්මගේ උණුසුම අක්කලගෙ හුරතලය සිහිවෙලා නැගුණු උණු කඳුළු අතරින් සුමනසේකර යාළුව කරන්නේ මොකක්ද කියල බැලුව. ඒ විදිහටම කළා. හැම දේම නීතියට. අකුරට. වේලාවට නිවැරැදිව කරන්න ඔහු ඉක්මනට හුරු වුණා.ආනන්දෙ ඒ කාලෙ නේවාසිකාගාරේ පාලනය කළේ පසු කලෙක හමුදාපති ධූරයට පත්වූ හැමිල්ටන් වනසිංහ ගුරුතුමා. ඔහු ආනන්දෙ ශිෂ්‍ය භට කණ්ඩායම භාර ආචාර්යවරයා. ඒ නිසාම නේවාසික ශිෂ්‍යයන්ට තිබුණෙ හමුදා පාලනයට සමාන පාලනයක්.‘විනය’ ජීවිතේ පළමු තැන දිය යුතු කරුණක් වුණා. පසු කලෙක අපේ ජීවිත හැඩ ගසා ගන්නට මූලික පදනම සකස් වුණේ එතැනින්. සුමනසේකර මහතා අදත් සිහි කරන්නෙ බැතියෙන්.ආනන්ද විද්‍යාලයේ එවකට සිටි විදුහල්පති එල්. එච්. මෙත්තානන්ද මහතා. බෞද්ධ ප‍්‍රබෝධයක් සිසුන් තුළ ඇති කිරීමට එතුමා බොහෝ කටයුතු කළා. 1956 බෞද්ධ පුනරුද පෙරැළියට මූලිකත්වය ගෙන කටයුතු කළා.විදුහල්පති චරිතය තරුණ සිත් සතන්වල කොතෙක් සනිටුහන් වුණාද කියනවා නම් බොහෝ දෙනෙක් සාමාන්‍ය ජීවිතයේදී ආර්ය සිංහල ඇඳුම අඳින්න පටන් ගත්තා. සුමනසේකරත් 1956 සිට 1980 වනතුරුම ඇන්දේ ආර්ය සිංහල ඇඳුම.සුමනසේකර කි‍්‍රකට් කී‍්‍රඩාවටත් දක්ෂයි. ඔහු ආනන්ද විදුහලේ වයස 14 න් හා 16 න් පහළ කි‍්‍රකට් කණ්ඩායම්වල දක්ෂ ලෙස කී‍්‍රඩා කළා. ඔහුගේ පන්ති සගයකු වූ අනුරුද්ධ පොළොන්නෝවිටත් ඒ කණ්ඩායමේ හිටියා.පසු කලෙක ඉගනුමට වැඩිපුර යොමු වූ සුමනසේකර අධ්‍යාපන ක්ෂේත‍්‍රයෙත්, කී‍්‍රඩාවට වැඩිපුර යොමු වූ අනුරුද්ධ කි‍්‍රකට් ක්ෂේත‍්‍රයේත් ඉහළම තැන්වලට යොමු වුණා. අ. පො. ස. සාමාන්‍ය පෙළ විභාගය ඔහු සමත් වුණේ ප‍්‍රථම පන්ති සාමාර්ථයයකට ආසන්නව ලකුණු ලබමින්. අ. පො. ස. උසස් පෙළ සඳහා ඔහු භෞතීය විද්‍යා ධාරාව තෝරා ගත්තා.විශ්ව විද්‍යාලෙ ඉංජිනේරු පීඨයට තෝරා ගන්නෙ සම්මුඛ පරීක්ෂණයකින්. මේ සම්මුඛ පරීක්ෂණය අමාරු යැයි මතයක් තිබුණා. ඒ සම්මුඛ පරීක්ෂණය මඟ හරින්නට සුමනසේකර තීරණය කළා.උසස් පෙළ ඉහළින් සමත් සිසුන්ට සම්මුඛ පරීක්ෂණයට පෙනී නොසිට ශුද්ධ විද්‍යා අංශයට ඇතුළත් වෙන්න පුළුවන්. සුමනසේකර ඇතුළු පස් දෙනෙක් උසස්ම ලකුණු ලබා ශුද්ධ විද්‍යා අංශයට තේරුණා.විද්‍යා අංශයට යොමු වීමෙන් විවිධ ක්ෂේත‍්‍ර වෙත යොමු වීමේ අවස්ථාව හිමි වුණා.1957 දි සුමනසේකර කොළඹ විශ්ව විද්‍යාලයේ විද්‍යා පීඨයට ඇතුල් වුණා. 1956 දෙසැම්බරයේ විභාගයට ලියා ගත වූ මාස කිහිපය ඇතුළත ඔහුට ගුරු පත්වීමක් ලැබුණ. ගාල්ලේ උඩුගම කනිෂ්ඨ විද්‍යාලයේ විද්‍යා ගුරුවරයකු ලෙස.1960 දි සුමනසේකර විශ්ව විද්‍යාලෙන් පිට වුණා. ඒ වන විටත් ඔහු විවාහකයි. 1959 දි ඔහු විවාපත් වුණේ. ඒ ඔහුගේ හොඳම මිතුරකුගේ නැගණියක් සමඟ. ඇය මර්ලින් මාලනී තලගල. විශ්ව විද්‍යාලෙන් පිටවෙනවාත් එක්කම ඔවුනට ගුරු පත්වීම් ලැබුණා.මුල්ම පත්වීම කෑගලු මහා විද්‍යාලයට. ඒත් ගුරු රස්සාවට වැඩි ආයුෂ තිබුණේ නෑ. රාජ්‍ය භාෂා දෙපාර්තමේන්තුවේ භාෂා පරිවර්තක තනතුර සඳහා ඇබෑර්තුවක් පත‍්‍රයේ පළවී තිබුණා.හදිසියේම ගත් තීරණයක් අනුව සුමනසේකර ඒ තනතුර ඉල්ලා අයැදුම්පතක් යොමු කළා. රැකියාව ලැබුණා. අධ්‍යාපන අමාත්‍යංශය මගින් පාලනය වූ අධ්‍යාපන ප‍්‍රකාශන දෙපාර්තමේන්තුවේ උසස් පෙළ පොත් ඉංගී‍්‍රසි බසින් සිංහලට පරිවර්තනය කළා. සුමනසේකර එහි ප‍්‍රධාන සංස්කාරකවරයා ලෙස වැඩ භාර ගත්තා.1961 වසරේදී සුමනසේකර යුවළට මව්පිය පදවිය උරුම කර දෙමින් කුළුඳුල් දියණිය ගෞරි වින්‍ධ්‍යා උපත ලැබුවා. ඇය අද විවාපත් වී ප‍්‍රංශයේ ව්‍යාපාර කටයුතුවල නියැලෙනවා. 1963 දී පුත් සාරද ප‍්‍රසන්න උපන්නා.ඔහු අද ගෝල්ඩන් කී සමාගමේ අධ්‍යක්ෂවරයකු ලෙස කටයුතු කරනවා. 1972 දී උපන් බාල පුත් ඉන්ද්‍ර රවිර දැන් වර්චුසා සමාගමේ මෘදුකාංග ඉන්ජිනේරුවරයෙකු ලෙස අමෙරිකාවේ සේවය කරනවා.අධ්‍යාපන ග‍්‍රන්ථ ප‍්‍රකාශන දෙපාර්තමේන්තුවේ කටයුතු දේශපාලනික අරමුණු සඳහා යොමු වන විට ඇති වූ කලකිරීමෙන් ඔහු විදේශ ගත වෙන්නට තීරණය කළා.1980 දී නයිජීරියාවේ නිජර් සමූහාණ්ඩුව මගින් පාලනය වූ පාසලක විද්‍යා ගණිත ගුරුවරයකු ලෙස සේවයට බැඳුණා. ඒ සඳහා පැවැති සම්මුඛ පරීක්ෂණයේදී පරීක්ෂණය පැවැත්වූ ගුරු පුහුණු ආයතනයේ අධ්‍යක්ෂවරයා සුමනසේකර ගෙන් භෞතික විද්‍යාවට අදාල ප‍්‍රශ්නයක් ඇසුවා.ඒ සඳහා ඔහු දුන් පිළිතුරෙන් විශ්මයට පත් සුදු ජාතික පරීක්ෂකවරයා කොතරම් තෘප්තිමත් වූයේ ද යත් නයිජීරියාවේ ඉගැන්වූ විදේශීය ගුරුවරයකුට ලබා දෙන ඉහළම වැටුප සුමනසේකරට ලබා දුන්නා.ඉංගී‍්‍රසි වචනයක්වත් නොදන්න නයිජීරියානු දරුවන්ට ඉංගී‍්‍රසියෙන් විද්‍යා ගණිත පාඩම් කියා දීම ලේසි පහසු වැඩක් වුණේ නෑ. දත් ගැන කියා දෙන්න මට දත්ටික විලිස්සා පෙන්නන්නට සිදු වුණා.කොහොම නමුත් ඒ ළමයි ඉංගී‍්‍රසි භාෂාව බෑ කියා අධෛර්යවත් වුණේ නෑ. කැඩුණු ඉංගී‍්‍රසියෙන් කතා කළා. කවුරුවත් ඒ ළමයින්ට හිනා වුණේ නෑ. මම අදත් ළමයින්ට කියන්නෙ වැරදි වැරදි හරි ඉංගී‍්‍රසියෙන් කතා කරන්න. ලජ්ජා වෙන්න එපා උත්සාහ කරන්න කියලයි.”වසර හතරක් නයිජීරියාවෙ සේවය කළ සුමනසේකර නිවාඩුවට ලංකාවට ආවා. ඒ වන විට මාස හයක් ඉල්ලූ කාලයට වඩා එතෙර සේවය කර තිබුණා. ලංකාවෙ නීතියට අනුව ‘නොදන්වා සේවයට නොපැමිණීමේ’ වරදට ඔහු සේවයෙන් ඉවත් කොට තිබුණා.එහෙත් අභියාචනයක් මත නැවත රැකියාව ලැබුණා. 1987 දී අධ්‍යාපන සේවයේ පළමුවැනි පන්තිය සඳහා මට නියමිත උසස්වීමට ඉල්ලුම් කළා. මා සිටියේ දෙවැනි පන්තියේ පස්වැනියාට. නමුත් මට උසස්වීම ලැබුණේ නෑ.මට නොදුන්නට මට පහළින් දොළොස් වැනියාටත් පහළ සිටි අයට උසස්වීම් ලැබුණා. මම දෙපාර්තමේන්තුවේ වෘත්තීය සමිති ව්‍යාපාරවලටත් සහභාගී වුණා. ඒ කරුණුත් බලපාන්න ඇති.”මේ අතරේ කොළඹ මහානාම විද්‍යාලයේ විදුහල්පතිධූරය පුරප්පාඩු වුණා. එවකට සිටි අධ්‍යාපන අධ්‍යක්ෂ ජෙනරාල් හේමා ජයසිංහ මහත්මිය මහානාම විදුහල්පති ධූරය භාර ගන්නා ලෙස මට ඇරැයුම් කළා.ඒත් මා කොන්දේසියක් ඉදිරිපත් කළා. “කිසිම දේශපාලනඥයෙකුගේ ඉල්ලීම්වලට අනුව ළමයින් ඇතුළත් කරන්නෑ, සුදුසුකම් නැත්නම්. ඒ වගේම පාසලේ වැඩවලට දේශපාලන ඇඟිලි ගැසීම් බෑ” හේමා ජයසිංහ මහත්මිය එකඟ වුණා.මේ වන විට මා මහරගමින් ඉඩමක් මිලදී ගෙන ගෙයක් හදමින් හිටියේ. මහානාමේ විදුහල්පතිකම භාරගන්න කලින් ගෙයි වැඩ ඉවරකළ යුතුයි කියල මම හිතුවා. කඩිනමින් වැඩ ඉවරකරගෙන 1987 මැයි පළවැනිදා පාන්දර ගෙට ගෙවැදුණා. උදේ හත හමාර වෙද්දි ගිහින් විදුහල්පතිධුරය භාරගත්තා. ඒ භීෂණය ඇරැඹුණු කාලෙ.පාසලේ විනය පිරිහෙමින් තිබුණේ. ජේවීපී කි‍්‍රයාකාරින් ආව ශිෂ්‍යයන්ව පාරට බස්සන්න කියන්න. බොහෝ දෙනෙක් බය වෙලා පාසල් වැහුව. මම ඒ තරුණයන්ට කතා කරල වාඩිවෙන්න කියල සාකච්ඡා කළා. කරුණු පහදා දුන්නාම ඒ තරුණයෝ එකඟ වෙලා පිටව ගියා.එක ළමයෙක්වත් පාරට බස්සන්නෙ නැතුව පාසල පවත්වගෙන යන්නට මට හැකි වුණා. මගේ පාලන කාලෙදි පාසලේ ගොඩනැගිලි ඉදිකිරීම් වගේ භෞතික සම්පත් දියුණු කිරීම පිළිබඳව මම ඒ තරම් දැඩි අවධානයක් යොමු කළේ නෑ.මගේ අදහස වුණේ කොළඹ පාසල් සඳහා ප‍්‍රමාණවත් තරම් භෞතික සම්පත් ඒ වන විටත් තිබූ බවයි. මම වැඩිපුර අවධානය යොමු කළේ ඒ වන විට සිසුන් අතරින් ගිලිහෙමින් පැවැතුණු විනය ආරක්ෂා කරගෙන අධ්‍යාපන අංශයෙන් උසස් මට්ටමකට පාසල ගෙන ඒමටයි.ඔය අතරේ කොළඹ නාලන්දාවේ හිටපු විදුහල්පතිනි ධර්ම ගුණසිංහ මහතා විශ‍්‍රාම ගියා. නාලන්ද විදුහල බාර ගන්න කැමතිද කියල අමාත්‍යාංශයේ නිලධාරීන් මගෙන් ඇහුවා. මට තවත් කොළඹ පාසලකට යන්න කිසිදු අවශ්‍යතාවක් තිබුණේ නෑ.මම කීවා වෙනත් කෙනෙක් සොයාගන්න කියල. ඒත් එවකට සිටි අධ්‍යාපන ඇමැතිවරයාගේ ඉල්ලීමක් මත මම නාලන්දය භාරගන්න සූදානම් වුණා. ඒ 1990 අපේ‍්‍රල් මාසේ නාලන්දාවේ විදුහල්පතිධුරය භාරගත්තා.ඒ වන විට නාලන්දෙත් විනය පිරිහිලා. ශිෂ්‍යයො හිතුණු හිතුණු වෙලාවට පාසල් එනවා. හිතුණු හිතුණු වේලාවට පාසලෙන් යනවා. ගුරුවරු පවා වේලාවට වැඩ කරන්නෙ නෑ. ළමයි කොණ්ඩ වවලා, නියපොතු වවලා, රැවුල් වවලා. ඇඳුම් පිළිවෙළක් නෑ. මම වහාම කි‍්‍රයාත්මක වෙන පරිදි සකස් කළේ වෙලාවට පැමිණීම.ගුරු සිසු හැමෝම උදේ 7.30 ට පෙර පාසලට පැමිණිය යුතුයි. පමා වී ආවොත් ගේට්ටුවෙන් එළියේ ඉඳන් පන්සිල් ගැනීම පාසල් ගීය ගැයීම වැනි සිරිත් ඉටුකළ යුතුයි. ඉන් අනතුරුව ළමයි ඇතුළට ගත් පසු ගේට්ටු වහනවා.මම වුණත් පමා වී ආවොත් මම ගේට්ටුවෙන් පිටත හිටගෙන ඉන්නවා. ඒ අතරෙ මම අනෙක් සුපරීක්ෂා කිරීම් ද කරනවා. ළමයි සමඟ කතා කරනවා.පාසලේ නේවාසිකාගාරය පිළිබඳව මම විශේෂයෙන් සොයා බැලුවා. මගේ අතීත අත්දැකීම් මෙන්ම ළමුන්ට සුදුසු යැයි හැඟෙන නව පිළිවෙත් එකතු කළා. මම හැමදාම නේවාසිකාගාරය පරීක්ෂා කරනවා.ළමයි උදේ නැගිටලා ඇඳ සකස් කරලා පොත්පත් ඇඳුම් සපත්තු මෙන්ම නාන්නට අවශ්‍ය අඩුමකුඩුමත් සමඟ බාල්දිය පවා ඊට නියමිත ස්ථානයේ තැබිය යුතුයි. පුංචි ළමයින්ගේ නේවාසිකාගාරයේ සියල්ල නිසි පරිදි තිබෙනවා.ලොකු ළමයින්ගේ ඇඳ පාමුල බාල්දි, සබන්, දත් බේත් මොකුත් නෑ. බුරුසුව විතරයි තියෙන්නේ. බැලුවාම ලොකු අයියල පාවිච්චි කරන්නෙ මල්ලිලාගේ බාල්දි, සබන්, දත්බේත්. මම එක දවසින් ඒ ප‍්‍රශ්නයත් විසඳුවා.ලොකු ළමයි අවශ්‍ය දේවල් සපයා ගත යුතුයි. සල්ලි නැති ළමයින්ට මා හමුවී මුදල් ඉල්ලා ගන්න කීවා. මා අස්වන තුරුම යළිත් ඒ වරද සිදුවූයේ නෑ.1994 අපේ‍්‍රල් 25 වැනිදා මගේ 56 වැනි උපන් දිනේ දාම මම රජයේ සේවයෙන් විශ‍්‍රාම ගත්තා. 1994 දී සෞදි අරාබියේ තානාපති කාර්යාලය මඟින් එරට සේවය කරන විදේශීය සේවකයින්ගේ දරුවන්ට අධ්‍යාපනය ලබාදීමේ අරමුණින් අන්තර්ජාතික පාසලක් ඇරැඹුවා.ලංකාවේ හිටි එරට තානාපතිවරයා ඒ සඳහා මෙරට සුදුස්සන්ගෙන් ඉල්ලුම්පත් කැඳවා තිබුණා. මමත් ඉල්ලුවා. මට ඒ රැකියාව ලැබුණා. ඒත් ඔවුන් කී දිනයටම යන්නට මට නොහැකි වුණා.නාලන්දේ මා විසින් ඉටුකළ යුතු කිසියම් වැඩ කොටසක් ඉතිරිව තිබුණා. මම මාස තුනක් කල් අරන් ඒ වැඩ ටික ඉවර කළා. 1994 අපේ‍්‍රල් 20 වැනිදා හවසට ගුවන්ගත වීමට නියමිතව තිබුණා.මම දහවල් 1.00 වන තුරුත් පාසලේ ඉතිරි වැඩ කොටස අවසන් කොට බඩු බාරදීල කටුනායකට යන විටත් ගුවන් යානය පිටවෙන්න සූදානම් කඩිමුඩියේ දුවල දුවල ගිහින් ගුවන් යානයට නැග ගත්තා.සෞදි අරාබියේ පාසලට මම මගේ අත්දැකීම් හා දැනුම මත පදනම් වූ විශේෂ අධ්‍යාපන ක‍්‍රමෝපායයන් හඳුන්වා දුන්නා. අපෙන් එහෙ ඉගනගන්න ළමයි මේ රටේ විශ්ව විද්‍යාලවලට ඇතුළත් වුණා.වෛද්‍ය විද්‍යාලයට ඇතුළත් වුණා. ඒ කාලෙ එරට හිටපු ලංකා තානාපතිවරයා සහිරා විදුහලේ විදුහල්පතිධුරය දැරූ ජාවිඩ් යුසුෆ් නම් නීතිඥ මහතා. අප දෙදෙනා අතර හොඳ මිත‍්‍රත්වයක් තිබුණා.අප දෙදෙනා කතා වුණා ලංකාවට ගිය පසු සාමාන්‍ය මධ්‍යම පන්තිකයන් ගේ දරුවන්ටත් ඉංගී‍්‍රසි මාධ්‍යයෙන් අධ්‍යාපනය ලැබිය හැකි පෞද්ගලික පාසල් දෙකක් අරඹමු කියා.ඒ වන විට ලංකාවේ ජාත්‍යන්තර පාසල් ඇරැඹිලා. ඒවා අධික මිල ගණන් ;ගවන ඉහළ පාංතිකයන්ගේ දරුවන්ට පමණක් සීමාවෙලා. ලාංකීය ජාතික හැඟීම් සංස්කෘතිය රකිමින් ඉංගී‍්‍රසි මාධ්‍යයෙන් අධ්‍යාපනය ලබාදීම අපේ රටේ අනාගත පරපුරට කළ යුතු මෙහෙවරක් ලෙස අප දුටුවා. මට කලින් යුසුෆ් මහතා ලංකාවට ඇවිත් මින්හාල් ජාත්‍යන්තර පාසල ඇරැඹුවා.මම ලංකාවට ඇවිත් 1999 දී නාවල කිරිමණ්ඩල මාවතේ ඉතා සුළුවෙන් ‘විදුර’ නමින් ඉංගී‍්‍රසි මාධ්‍ය ජාතික පාසලක් ඇරැඹුවා. මම මේ පාසල ඇරැඹුවේ මූලික පරමාර්ථ තුනක් පෙරදැරි කරගෙන.පාසලේ සිසු පරපුර තුළ ජාතිකත්වය හා ජාතික හැඟීම් ඇති කිරීම, සංස්කෘතික නැඹුරුව හා ආගමික නැඹුරුව ඇති කිරීම. කවර ආගමක් වුවද හැදෑරීමට පහසුකම් සලසා තිබෙනවා.පාසලේ අධ්‍යක්ෂ මණ්ඩලය සඳහා මා සහභාගි කරවා ගත්තේ මගේ පූර්වාචාරීන් බදු මහාචාර්ය චාර්ල්ස් දහනායක, හේමා ජයසිංහ වැනි විද්වතුන් කිහිපදෙනෙක්.එදා ළමුන් ඉතා කුඩා සංඛ්‍යාවකින් ඇරැඹු විදුර විදුහලේ අද සිසු සිසුවියන් දෙදහසක් පමණ අධ්‍යාපනය ලබනවා. අධ්‍යාපනය මට්ටමට සමගාමීවම පාසලේ උසස් විනයක් පවත්වාගැනීමට මා වගබලා ගන්නවා.අදටත් මා උදේ පාන්දර 3.00 ට අවදි වෙනවා. රාතී‍්‍ර 11.00 පමණ වෙනතුරු වැඩ කරනවා. මේ අපේ‍්‍රල් මාසයේදී මට වසර හැත්තෑවක් ලබනවා. නිදහස් අධ්‍යාපනයෙන් ඵල නෙලාගත් අප වැන්නන් විසින් රටට ජාතියට ඉටුකළ යුතු මෙහෙවරෙන් තව බොහෝ වැඩ කොටසක් ඉදිරියටත් කරන්නට ඇතැයි මා තවමත් සිතනවා” සුමනසේකර මහතා පවසනවා.සාගරිකා දිසානායක ජයසිංහ ඡායාරූපය - විමල් කරුණාතිලක </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=ay0803022</link>
    <topic>හිඟුරාණෙන් මුළු රටටම සීනි</topic>
    <author>සුමිත‍්‍ර ද සිල්වා ඡායාරූප - දුෂ්මන්ත මායාදුන්න</author>
    <content>පරක්කු වෙලා ආ දාට මාත් එළියෙ ඉඳන් අනෙක් ළමයි එක්ක පන්සිල් ගන්නවාහිඟුරාණෙන් මුළු රටටම සීනිඅග්නිදිග ආසියාවේ විශාලතම සීනි නිෂ්පාදන කම්හල අම්පාර දිස්ති‍්‍රක්කයේ, දමන ප‍්‍රාදේශීය ලේකම් කොට්ඨාසයේ පිහිටි හිඟුරාණ සීනි කර්මාන්තශාලාවයි.එම ප‍්‍රදේශයේ ගොවිජනතාවගේ ප‍්‍රධානතම ආදායම් මාර්ගය වන්නේ හිඟුරාණ සීනි සමාගමයි.හිඟුරාණ කම්හල 1993 වසරේදී පෞද්ගලික අංශයට විකුණා දැමිණි. පසුව සිදුවූ පරිපාලනමය බිඳවැටීමත්, වෘත්තීය සමිතිවල කි‍්‍රයාකාරකම් නිසාත් පෞද්ගලික පාලනාධිකාරිය විසින් කම්හල වසා දමන ලදී.1960 හිඟුරාණ සීනි කර්මාන්ත ශාලාව ආරම්භ කරන විට අක්කර විසිදහසක භූමි ප‍්‍රමාණයකින් සමන්විත විය.වසර 3ට වරක් බිම් සකස් කරමින් ඉතා සාරවත් අස්වැන්නකට හිමිකම් දැරූ කම්හල වසා දැමීමෙන් පසු අම්පාර දිස්ති‍්‍රක්කයේ මෙන්ම සෙසු දිස්ති‍්‍රක්කවලින් පැමිණි විශාල සේවක සංඛ්‍යාවකට සහ ඔවුන්ගේ පවුල්වලට ද අශුභ කාලයක් ළඟාකර දුන්නේය.රැකියා අහිමිවීමෙන් සිය දරු පවුල් රැකගැනීමටත්, නොහැකි වූ සේවකයෝ විවිධ රැකියා සහ කුලී වැඩවලටද යොමුවීමට පටන් ගත්හ.සොහොන් පිටියක් මෙන් පාළු වූ කම්හල් භූමිය දෙස සේවකයන් බලාසිටියේ නෙතේ කඳුළු පුරෝගෙනය. කම්හල් භූමිය වල්බිහිවී කෝටි ගණනක් වටිනා යන්ත‍්‍ර සූත‍්‍ර වසා ගත්තේය.එසේ වසා දැමූ කම්හල 1997 දී නැවත රජයට පවරාගන්නා ලදී. වසා දමා වසර දහයකට පසු ගල්ඔය වැවිලි සමාගමට 49%ක කොටස් පවරාදී, ඉතිරි 51% රජය සතුව තබාගත්තේය.වසා දැමූ කම්හල් යළි ඇරැඹීමේ සංකල්පය කි‍්‍රයාවට නංවාලමින්, හිඟුරාණ සීනි කම්හල නඟාසිටුවීමේ වැඩපිළිවෙළ කි‍්‍රයාවට නැංවිණි.කම්හල යළි නඟා සිටුවීමේ වගකීම් සහ කාර්යභාරයන් ගල්ඔය වැවිලි සමාගමට පැවැරිණි. එහි විධායක අධ්‍යක්ෂ ලලිත් ගමගේ මහතා ඒ අභියෝගය නොපැකිළිව බාර ගත්තේ මුළු මහත් නැඟෙනහිර පළාතටම ශක්තියක් ලබාදෙමින්ය.හිඟුරාණ සීනි සමාගම යළි අරඹන්නැයි අපි ජනාධිපතිතුමාගෙන් ඉල්ලීමක් කළා. ඒ ඉල්ලීමට ප‍්‍රතිචාර ලබාදුන් ජනාධිපතිතුමා වහාම ව්‍යාපෘති වාර්තාවක් ලබාදෙන්නැයි ඉල්ලා සිටියා.කඩිනමින් ලබාදුන් ඒ වාර්තාව සැලකිල්ලට ගෙන එතුමා විසින් කම්හල නැවත ආරම්භ කිරීමේ මූලික වැඩකටයුතුවලට අවසර ලබාදුන්නා. අපි ප‍්‍රථමයෙන්ම කළේ අක්කර හත්සියයක උක්වගාව ආරම්භ කිරීමයි.මාර්තු මාසේ වනවිට තවත් හෙක්ටයාර් දෙදහස් පන්සීයක් උක් වගාකරන්න සැලසුම් කරලයි තියෙන්නේ. ඒ අනුව අක්කර 15,000ක ඉලක්කය දක්වා අපි යනවා.කම්හලේ අලුත්වැඩියා කටයුතු ආරම්භ කරලයි තියෙන්නේ. පාවිච්චියට ගතහැකි පැරැණි යන්ත‍්‍ර සූත‍්‍ර නැවත අලුත්වැඩියා කිරීමෙන් සහ නව යන්ත‍්‍ර සූත‍්‍ර සවිකිරීමෙන් පසු 2009 වනවිට උක් ඇඹරීමේ කටයුතු ආරම්භ කිරීමට කටයුතු කිරීමටයි බලාපොරොත්තුව.අලුත්වැඩියා කටයුතු ආරම්භ කිරීමත් සමඟ රැකියා අවස්ථා දෙසීයක් පමණ උදාවී තිබෙනවා. නිෂ්පාදන කටයුතු ආරම්භ කිරීමෙන් පසු රැකියා 1000ක් පමණ ලබාදීමට සැලසුම්කර තිබෙනවා.නැඟෙනහිර නවෝදයෙන් පසු මේ පළාතේ ආරම්භ කරන විශාලම මෙන්ම පළමුවෙනි ව්‍යාපෘතිය හිඟුරාණ සීනි කම්හලයි. දැනට අක්කර 1000ක් වැඩ අවසන් කර තිබෙනවා” යැයි ලලිත් ගමගේ මහතා කීය.අම්පාර, හිඟුරාන, මුවන්ගල, ගල්මඩුව, දමන, ඇතුළු ප‍්‍රදේශ ගණනාවක උක් ගොවීන්ට අක්කර 1200ක බීජ උක් වැවීමට සියලු යටිතල පහසුකම් ලබාදීමට සැළසුම්කර ඇත.ඒ සඳහා අවශ්‍ය උක්බීජ, කෘෂි රසායන ද්‍රව්‍ය හා පොහොර ලබාදීමට ද කටයුතු යොදා ඇත. ගල්ඔය වැවිලි සමාගම ගොවීන්ගෙන් ඉල්ලා සිටින්නේ වගාව රැකබලාගෙන පෝෂණය කරන ලෙසයි.2009 වනවිට සීනි නිෂ්පාදනය 40%ක ධාරිතාවයකින් ආරම්භ කිරීමට සැළසුම්කර ඇති බවත් අනතුරුව නව තාක්ෂණයෙන් යුත් කම්හලක් ඉදිකිරීමට ද යෝජනා වී ඇත.දේශීය වෙළෙඳපොළට අවශ්‍ය සීනි ඉල්ලුම සැපයීමට සේවකයින් 1000 ක් බඳවා ගැනීමට සැලසුම් කර ඇති බවත් ලලිත් ගමගේ මහතා පවසයි.බීජ උක් මෙට්රික් ටොන් එකක් රුපියල් 1800 ක් වන අතර, ඒවා මිල දී ගැනීමට අමතරව නවීන තාක්‍ෂණයට අනුව ශෂ්‍ය විද්‍යා අංශයක් පිහිටුවා ප‍්‍රදේශයට ගැලපෙන හා ඔරොත්තු දෙන වැඩි අස්වැන්නක් ලබා ගත හැකි ලෙස රෝගවලින් තොර උක් ප‍්‍රභේද හඳුන්වා දීමටත් එවැනි බීජ ඉන්දියාවෙන් ආනයනය කිරීමටත් සමාගම බලාපොරොත්තු වේ.අතුරු නිෂ්පාදනයක් වන මත්පැන් සඳහා අවශ්‍ය ඉක්‍ෂුපාක නිෂ්පාදනය නොකිරීමට ප‍්‍රතිපත්තියක් හැටියට සලකන බව සමාගම කියයි. එය අමතර ආදායම් මාර්ගයක් වුව ද ඒ වෙනුවට නව තාක්‍ෂණය උපයෝගි කර ගනිමින් එතනෝල් නිෂ්පාදනය කිරීම කෙරෙහි සමාගමේ අවධානය යොමු වී තිබේ’සීනි පරිභෝජනය ටොන් හය ලක්ෂයක් ඉක්මවා යන අතර සෙවණගල පැල්වත්ත කම්හල්වලින් නිෂ්පාදනය වන්නේ ටොන් 56,000 ක් පමණි.2006 වසරේ අතිරේක සීනි ආනයනය සඳහා වියදම රුපියල් දශ ලක්ෂ 23000 ක් විය. එය මේ වන විට රුපියල් දශ ලක්ෂ 30000 දක්වා වැඩි වී තිබේ.මේ අතිරේක වියදම ඉතිරි කර ගැනීමට හැකි වුවහොත් උක් ගොවියා පෝෂණය කිරීමටත් සීනි නිෂ්පාදන කටයුතු සඳහා යටිතල පහසුකම් දියුණුකිරීමටත් යෙදවිය හැකි ය.උක් ගොවියාට ජාත්‍යන්තර මිල ගණන් අනුව ගෙවීම් කිරීමට සමාගම කටයුතු කරයි. පැරණි ගෙවීම් අනුව උක් ගස් ටොන් එකකට රුපියල් 2000 ගෙවා ඇති අතර එම මිල ගණන් ජාත්‍යන්තර මිල ගණන් හා සැසඳීමේ දී ප‍්‍රමාණවත් නොවන බව සමාගමේ අදහස වී ඇත.කුරුණෑගල සහ අනුරාධපුර දිස්ති‍්‍රක්කවල සීනි කර්මාන්ත ශාලා දෙකක් ඉදිකිරීමටත් සැලසුම් කර තිබේ. සීනි නිෂ්පාදනයේ අතුරු පලයක් වූ මොලෑසස් මඟින් එනතෝල් නිපදවා ඉන්ධන ලෙස යොදා ගැනීමෙන් බොරතෙල් සඳහා පිටරටට ඇදී යන මහා ධනස්කන්ධය යම් ප‍්‍රමාණයකින් හෝ අඩු කර ගැනීමට හැකි වනු ඇත.කම්හල ආරම්භ කිරීමෙන් පසු ප‍්‍රදේශයේ දුගී දුප්පත් පවුල්වල දරුවන්ටත්, විශ්වවිද්‍යාල අධ්‍යාපනය ලැබූ දරුවන්ටත් රැකියා සැපයීමේ දී ප‍්‍රමුඛත්වයක් ලබා දීමට කටයුතු කරනු ඇත.අතුරු නිෂ්පාදන මගින් විදුලිය බලය නිපදවා ඉන් යන්ත‍්‍ර සූත‍්‍ර කි‍්‍රයා කරවීමට කටයුතු යොදන අතර කිලෝවොට් මිලියන දහයක විදුලි බල අවශ්‍යතාවය ඒ අනුව සපයා ගැනීමට ඉලක්ක කරගෙන ඇත.සමාගම වසර දහයකට පෙර වසා දමන විට උක් ගොවීන්ට ලබා දුන් අක්කර දෙකහමාරක ඉඩම් ප‍්‍රමාණය වම් ඉවුර හා දකුණු ඉවුර වශයෙන් බෙදා වෙන්කර තිබිණි. දකුණු ඉවුරු මුළුමනින් ම උක් වගාව සඳහා ද වම් ඉවුර සෙසු බෝගයන් සඳහා වෙන් කර ඇත.ගොවීන් ගේ ආර්ථිකය කඩා වැටෙද්දී පවරා දුන් ඉඩම්වල උක් වගාව අතහැර වෙනත් බෝග වැවීම සිදු කර තිබේ.ගල්ඔය වැවිලි සමාගම යටතේ හිඟුරාණ සීනි කම්හල යළි ආරම්භ කිරීමට කටයුතු කරන බැව් දැන ගත් වහාම එම ගොවින් ගේ සිත් තුළ බලාපොරොත්තුවේ පහන් දැල්වෙන්නට පටන් ගෙන ඇත.සුමිත‍්‍ර ද සිල්වා ඡායාරූප - දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=aj0803021</link>
    <topic>කරන්ට් වදීද?</topic>
    <author>දෞපදී වෑවලගේ</author>
    <content>කරන්ට් වදීද?ජාතික ඉතිරි කිරීමේ බැංකුවෙන් නව විශ‍්‍රාම වැටුප් ක‍්‍රමයක්එම්.එම්.බී.එල්. සයිබර් ස්කිල් ආයතනයෙන් බි‍්‍රතාන්‍ය පරිගණක උපාධිසිංගර් ප‍්‍රදර්ශනාගාරවලට මොබිටෙල් සේවාවමීඩ් ජොන්සන් වෙතින් රස ගුණ පිරි එන්නාකිඩ්ඩීඑච්එල් සේවා මධ්‍යස්ථාන වත්තල සහ පාණදුරනුදුරු දිනකදී විදුලි ගාස්තු ඉහළ නැංවීමට නියමිතය. විදුලිබල මණ්ඩලය පවසන පරිදි මෙවර විදුලිය ගාස්තු සංශෝධනය මඟින් මෙතෙක් කලක් සුදුසු නුසුදුසු කාටත් එකසේ හිමිවූ සහනාධාරය සුදුස්සන්ට පමණක් ලබාදීමට කටයුතු යෙදෙනු ඇත. මෙම තීරණය යහපත්ය. සහනාධාරයක් ලබාදෙන්නේ නම් එය සුදුස්සන්ට පමණක්ම විය යුතුය. අනෙක් අතට මෙම මිල සංශෝධනය මඟින් විදුලිය පිරිමැසීමට ජනතාව පෙළැඹෙන බව විදුලිබල මණ්ඩලය පවසයි. අරපිරිමැස්ම ද යහපත්ය. එහෙත් එසේ කිරීම සඳහා ජනතාව පෙළැඹීමට මිල වැඩිකිරීම හැර වෙනත් විකල්ප යොදා ගත්තේ් නම් වඩාත් යහපත්ය.ශ‍්‍රී ලාංකික ජනතාවගේ පරිභෝජන වියදම් අන් කවරදාටත් වඩා ඉහළ ගොස් තිබේ. එනිසා ආහාර වේලේ සිට විදුලිය, ජලය, දුරකතන ඇමතුම දක්වා සීමා පනවා ගනිමින් වියදම තුලනය කර ගැනීම සඳහා ඔවුහු අරගලයක නිරතව සිටිති. නුසුදුස්සන්ට ලැබෙන සහනාධාර කපා හැරීම යහපත්ය. එපරිද්දෙන්ම අරපිරිමැස්මට හුරු කිරීමද හොඳය. එහෙත් මේ සියල්ල මතුපිටට ගෙන එමින් යටි තලයේ කි‍්‍රයාත්මක වන්නේ පොදු ජනයාගේ කර මත තවත් බරක් පැටවීමය. කනගාටුවට කරුණ වන්නේ දුර දක්නා නුවණකින් යුක්ත නොවූ අතීත පාලක පරම්පරාවකගේ පැලැස්තර විසඳුම් හේතුකොටගෙන අද දින අපට මෙම බර අදින්නට සිදුවී තිබීමය.මෙවර ද විදුලි බිල ඉහළ නැංවීමට තීරණය කර ඇත්තේ මණ්ඩලය මේ වනවිට ලබමින් සිටින පාඩුව මඟහරවා ගැනීමටය. මේ පාඩුවට හිමිවන්නේ මෑතකාලීන ඉතිහාසයක් නොවේ. කනගාටුවට කරුණ එයයි. අද විදුලි ඒකකයක් නිපදවීමට වැයවන මුදල රුපියල් 11කි. එහෙත් එම ඒකකය විකුණන්නේ රුපියල් 3ටය. විදුලිබල මණ්ඩලය ලබන පාඩුව මඟහරවා ගැනීමට අතීතයේ සිට කළේ මිල වැඩිකිරීමය. එහෙත් කළ යුත්තේ විදුලි ඒකකයේ නිමැවුම් මිල අඩු කිරීමය. ඒ සඳහා ඩීසල් දහනයෙන් විදුලිය නිපදවීම අඩු කළ යුතුය. ජල විදුලිය හෝ තාප බලාගාර අලුතෙන් ස්ථාපිත කළ යුතුය. එහෙත් පසුගියදා ඉහළ කොත්මලේ සහ නොරොච්චෝල ඉදිකිරීම් ඇරඹෙන තුරු ඩීසල් දහනය අවම කිරීමට කිසිදු පියවරක් ගෙන නොතිබුණි. වාර්තාවල දක්නට ලැබෙන පරිදි විදුලි බල මණ්ඩලය දිනකට ලබන පාඩුව රුපියල් මිලියන 50කි. අර්බුදය මේ දක්වා ඔඩු දිවීමට හේතුව දිගුකාලීන සැලසුම් නොමැතිවීම බව අමුතුවෙන් නොකිවමනාය.මෙවර මිල සංශෝධනය යටතේ ඒකක 90ක් දක්වා පමණක් විදුලිය පරිභෝජනය කරන පාරිභෝගිකයන්ට විදුලි බිලේ වැඩිවීමකට මුහුණදීමට සිදු ;නාවනු ඇත. එය සැනසිල්ලට කරුණකි. එහෙත් මධ්‍ය හා සුළු පරිමාණ කර්මාන්තකරුවන්ට දැරීමට සිදුවන අමතර වැය අමතක කළ නොහැකි ය. මෙවැනි ආයෝජකයන් දුර්වලවීම ආර්ථිකයට පහරක් බව අමුතුවෙන් නොකිවමනාය. තත්ත්වය බැරෑරුම් වී අවසානය. එහෙත් මේ මොහොතේ හෝ ගැටලුවට දීර්ඝකාලීන ස්ථාවර විසඳුම් යෙදෙමින් තිබේ.ඉඳිවෙමින් පවතින බලාගාර රටේ අනාගත විදුලි සැපයුම ශක්තිමත් කරනු ඇත. ඒ ඔස්සේ සැපයෙන දීර්ඝ කාලීන විසඳුම් අනාගතයේ හෝ විදුලි බිලේ බර අප වෙතින් ඉවත්කර දමනු ඇතැයි සුබවාදී බලාපොරොත්තු තබාගත හැකිය. ඒ අනුව විදුලිබල මණ්ඩලය පාඩු ලැබීම නම් වන ඔඩු දුවා ඇති තුවාලයට විදුලි බිල වැඩිකිරීම නම් වන තාවකාලික පැලැස්තරය යොදන අවසන් වතාව මෙය වේවායි සමස්ත ශ‍්‍රී ලාංකිකයන් එකතුව ප‍්‍රාර්ථනා කළ යුතුය.දෞපදී වෑවලගේ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=aj0803022</link>
    <topic>ජාතික ඉතිරි කිරීමේ බැංකුවෙන් නව විශ‍්‍රාම වැටුප් ක‍්‍රමයක්</topic>
    <author>දයා ඩී.ෆොන්සේකා</author>
    <content>කරන්ට් වදීද?ජාතික ඉතිරි කිරීමේ බැංකුවෙන් නව විශ‍්‍රාම වැටුප් ක‍්‍රමයක්එම්.එම්.බී.එල්. සයිබර් ස්කිල් ආයතනයෙන් බි‍්‍රතාන්‍ය පරිගණක උපාධිසිංගර් ප‍්‍රදර්ශනාගාරවලට මොබිටෙල් සේවාවමීඩ් ජොන්සන් වෙතින් රස ගුණ පිරි එන්නාකිඩ්ඩීඑච්එල් සේවා මධ්‍යස්ථාන වත්තල සහ පාණදුරදයා ඩී.ෆොන්සේකාජාතික ඉතිරි කිරීමේ බැංකුවේ සභාපති උපාලි ගුණරත්න මහතා එහි ප‍්‍රථම විශ‍්‍රාම වැටුප් ක‍්‍රමයට දායක වූ මහා බැංකු අධිපති අජිත් නිවාඩ් කබ්රාල් මහතාට එය සංකේතවත් කරමින් නිල ලිපිය බාරදුන් අවස්ථාව. පසෙකින් එහි සාමාන්‍යාධිකාරී එස්.එච්.පියසිරි මහතා ද වෙයි. ඡායාරූපය : ගීත් ද මෙල්ජාතික ඉතිරි කිරීමේ බැංකුව මඟින් මෙතෙක් නොවූ විරු ප‍්‍රතිලාභ රැසක් සහිත නම්‍යශීලී විශ‍්‍රාම වැටුප් ක‍්‍රමයක් හඳුන්වා දෙයි.එන්එස්බී පෙන්ෂන් ප්ලස්’ නමින් හඳුන්වන එම විශ‍්‍රාම වැටුප් ක‍්‍රමය ජනතාවගේ අවශ්‍යතාවයන්ට ගැළපෙන ආයෝජනයකි.පෙන්ෂන් ප්ලස් විශ‍්‍රාම වැටුප් ක‍්‍රමය හඳුන්වා දීමේ මාධ්‍ය හමුව අමතා කතාකළ ජාතික ඉතිරි කිරීමේ බැංකුවේ සභාපති උපාලි ගුණරත්න මහතා කියා සිටියේ මෙම විශ‍්‍රාම වැටුප් ක‍්‍රමය හඳුන්වාදීමේදී ජාතික ඉතිරි කිරීමේ බැංකුවේ අරමුණ වන්නේ රටේ ආර්ථික සංවර්ධනයට අද දවසේ උරදෙන ජනතාවගේ හෙට දවසේ ආර්ථිකය ශක්තිමත් කිරීම සඳහා මෙන්ම ඔවුන්ගේ විශ‍්‍රාම දිවියට අත්වැලක් සැලසීම බවයි.එහිදී එක් එක් පුද්ගලයාගේ උපයන ප‍්‍රමාණය අනුව තවත් දෙවනි මුදලක් ආයෝජනය කිරීමේ නම්‍යශීලී පිළිවෙතක් මෙහිදී අනුගමනය කරන බවත්, මේ ගිණුම ආරම්භයේදී මුලින්ම තැන්පත් කරන රුපියල් 50,000ට ආර්ථික වාසියක් ලැබෙන බවත්, වයස 17 සිට 55 දක්වා ඕනෑම අයෙකුට මීට දායක විය හැකි බවත් අවුරුදු 55න් පසු තමන්ට කැමැති ඕනෑම විටකදී එය ලබාගත හැකි බවත් ඒ මහතා තවදුරටත් පැවැසීය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=aj0803023</link>
    <topic>එම්.එම්.බී.එල්. සයිබර් ස්කිල් ආයතනයෙන් බි‍්‍රතාන්‍ය පරිගණක උපාධි</topic>
    <author>සුභාෂිණී ජයරත්න</author>
    <content>කරන්ට් වදීද?ජාතික ඉතිරි කිරීමේ බැංකුවෙන් නව විශ‍්‍රාම වැටුප් ක‍්‍රමයක්එම්.එම්.බී.එල්. සයිබර් ස්කිල් ආයතනයෙන් බි‍්‍රතාන්‍ය පරිගණක උපාධිසිංගර් ප‍්‍රදර්ශනාගාරවලට මොබිටෙල් සේවාවමීඩ් ජොන්සන් වෙතින් රස ගුණ පිරි එන්නාකිඩ්ඩීඑච්එල් සේවා මධ්‍යස්ථාන වත්තල සහ පාණදුරසුභාෂිණී ජයරත්නශ‍්‍රී ලංකාවේ තොරතුරු තාක්ෂණ අංශයේ සුවිශේෂ සන්ධිස්ථානයක් සනිටුහන් කරමින් පරිගණක හා තොරතුරු තාක්ෂණ උපාධිය හැදෑරීමට බි‍්‍රතාන්‍ය ප‍්‍රමුඛ විශ්ව විද්‍යාලයක් හා එක්ව මෙරට තරුණයින්ට අවස්ථාව සලසන්නට එම්.එම්.බී.එල්. සයිබර් ස්කිල්ස් ආයතනය සූදානම් වෙයි.බි‍්‍රතාන්‍ය විවෘත විශ්වවිද්‍යාලයේ පරිගණක හා තොරතුරු තාක්ෂණ ගෞරව උපාධි පාඨමාලාවක් වන මෙය එම විශ්වවිද්‍යාලයේ අධ්‍යාපනය ලබන්නා හා සමානව ම අඩුම මිල ගණනක් යටතේ උපාධිය ලැබීමට අවස්ථාව එළඹෙයි.ලංකාවේ සිටම බි‍්‍රතාන්‍ය විශ්වවිද්‍යාලයක, එම ආචාර්ය මහාචාර්යවරු යටතේ, එම විෂය මාලාවටම අනුව එම උපාධියම ලබා ගැනීමට හැකිවීම මෙම පාඨමාලාවේ සුවිශේෂි අංශයකි.ද ලංකාව පුරාම තොරතුරු තාක්ෂණයට විශාල ඉල්ලුමක් පවතියි. 2004 වසරේදී තොරතුරු තාක්ෂණය සඳහා වෘත්තිකයන් 5000 ක් අවශ්‍ය වුණත් අපේ විශ්ව විද්‍යාලවලින් එම ප‍්‍රමාණයම ලබා දෙන්නට නොහැකි විය.මේ නිසා තවමත් තොරතුරු තාක්ෂණයට 2000 ක පමණ වෘත්තිකයන්ගේ අවශ්‍යතාවයක් පවතියි.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=aj0803024</link>
    <topic>සිංගර් ප‍්‍රදර්ශනාගාරවලට මොබිටෙල් සේවාව</topic>
    <author/>
    <content>කරන්ට් වදීද?ජාතික ඉතිරි කිරීමේ බැංකුවෙන් නව විශ‍්‍රාම වැටුප් ක‍්‍රමයක්එම්.එම්.බී.එල්. සයිබර් ස්කිල් ආයතනයෙන් බි‍්‍රතාන්‍ය පරිගණක උපාධිසිංගර් ප‍්‍රදර්ශනාගාරවලට මොබිටෙල් සේවාවමීඩ් ජොන්සන් වෙතින් රස ගුණ පිරි එන්නාකිඩ්ඩීඑච්එල් සේවා මධ්‍යස්ථාන වත්තල සහ පාණදුරශ‍්‍රී ලංකා ටෙලිකොම් මොබිටෙල් සමාගම, සිංගර් ශ‍්‍රීී ලංකා සමාගම සමඟින් බැඳී සබඳතාව ශක්තිමත් කර ගනිමින්, එම අත්වැල් බැඳගැනීමේ තවත් සංධිස්ථානයක් සනිටුහන් කෙරීය.ඒ, සිංගර් ප්ලස්, මොඩර්න් හෝම්ස් සහ සිසිල් ප‍්‍රදර්ශනාගාරවල මොබිටෙල් සේවාව ලබාදීම සඳහාය.මෙහිදී අදහස් දැක්වූ ශ‍්‍රී ලංකා ටෙලිකොම් මොබිටෙල්හි ප‍්‍රධාන විධායක නිලධාරි සුරේන් ජේ.අමරසේකර මහතා මෙසේ පැවසුවේය. “අප අතර ඇති සබඳතාව තවදුරටත් ශක්තිමත් කරමින් මොබිටෙල් සේවා ලබාදීම සඳහා සිංගර් සමඟින් අත්වැල් බැඳගැනීමට හැකිවීම පිළිබඳව අප සතුටට පත්වෙනවා.සිංගර් සමාගම ඔවුන්ගේ ශාඛා ජාලය මෙරට ඇති විශාලතම ශාඛා ජාලයක් වශයෙන් සංවර්ධනය කර තිබෙනවා. නව හා වර්ධිත පරිගණකගත කළ ඊආර්පී පද්ධතිය සමඟින්, පාරිභෝගිකයන්ට වැඩි වටිනාකමක් සහ පහසු සේවාවක් ලබාදිය හැකි මට්ටමකට ඔවුන් එළැඹ සිටිනවා.ආරම්භයක් වශයෙන් සිංගර් ප්ලස් වෙතින් මොබිටෙල් බිල්පත් ගෙවීම් සහSMART රීලෝඩ් සේවා ලබාදෙනු ඇත. ඉන්පසුව SMART සම්බන්ධතා මිලදී ගැනීම සහ නුදුරේදීම බ්‍රොඩ්බෑන්ඩ් සේවාවන් ලබාගැනීම ආදී සේවා දක්වා වර්ධනය කිරීමට මොබිටෙල් සමාගම අපේක්ෂා කරයි.මේ අනුව සිංගර් ජාලය ඔස්සේ මොබිටෙල් සමාගමට පුළුල් වශයෙන් සිය සේවා ලබාදීමේ හැකියාව නිර්මාණය වෙයි. එසේම මෙම ගිවිසුම තුළින් සමාගම නිරන්තරයෙන් සැලකිලිමත් වන තම පාරිභෝගිකයන්ට ලබාදෙන පහසුවද කැපී පෙන්වයි.සිංගර් ශ‍්‍රී ලංකා සමාගමේ සභාපති හේමක අමරසූරිය මහතා “අද අප සතුව අලෙවි සල් 355ක් තිබෙනවා. ඉන් 140ක්ම වාගේ දිවයිනේ ප‍්‍රධාන නගරවලින් බැහැරව පිහිටි ඒවායි.අපි ඔවුන්ව හඳුන්වන්නේ අනුමැතිය ලත් බලයලත් නියෝජිතයන් වශයෙනුයි. අපි නිරන්තරයෙන්ම අපගේ සිල්ලර අලෙවි ජාලය වර්ධනය කරමින් දිවයිනේ සෑම අස්සක් මුල්ලක් නෑරම ව්‍යාප්ත කිරීමට කටයුතු කරනවා” යැයි කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=aj0803025</link>
    <topic>මීඩ් ජොන්සන් වෙතින් රස ගුණ පිරි එන්නාකිඩ්</topic>
    <author>සාගරිකා දිසානායක ජයසිංහ</author>
    <content>කරන්ට් වදීද?ජාතික ඉතිරි කිරීමේ බැංකුවෙන් නව විශ‍්‍රාම වැටුප් ක‍්‍රමයක්එම්.එම්.බී.එල්. සයිබර් ස්කිල් ආයතනයෙන් බි‍්‍රතාන්‍ය පරිගණක උපාධිසිංගර් ප‍්‍රදර්ශනාගාරවලට මොබිටෙල් සේවාවමීඩ් ජොන්සන් වෙතින් රස ගුණ පිරි එන්නාකිඩ්ඩීඑච්එල් සේවා මධ්‍යස්ථාන වත්තල සහ පාණදුරළදරු කිරි පිටි නිපැයුම් ක්‍ෂේත‍්‍රයේ පුරෝගාමි සමාගමක් වන මිඩ් ජෝන්සන් සමාගම මගින් වෙළෙඳ පොළට හඳුන්වා දෙන ලද නවතම නිෂ්පාදනය “එන්නා කිඩ්” ය.වයස අවුරුදු තුනේ සිට ඉහළට වයස් කාණ්ඩයේ දරුවන් සඳහා සුවිශේෂ පෝෂණ සැලැස්මකට අනුව එන්නා කිඩ් නිෂ්පාදනය කොට තිබේ.වයස අවුරුදු 3 සිට ඉහළට ළදරු මොළයේ වර්ධනය ශීඝ‍්‍රයෙන්සිදු වේ. මේ අවදියේ දී මොළයේ වර්ධනය සඳහා උපකාරී වන පෝෂ්‍ය පදාර්ථ ප‍්‍රමාණවත්ව සපයන ඩීඑච්ඒ ඒආර්ඒ පෝෂ්‍ය පදාර්ථය ලෝක සෞඛ්‍ය සංවිධානය නිර්දේශ කළ ප‍්‍රමාණවලින් එන්නා කිඩ් හි අන්තර්ගත කොට ඇතැයි සමාගමේ අධ්‍යක්‍ක්‍ෂ මහානාම දොඩම්පෙගම මහතා පවසයිමීට අමතරව මොළයේ වර්ධනයට අවශ්‍ය කෝලීන්, රතු රුධිරානු නිපදවන යකඩ, වර්ධනයට අවශ්‍ය සින්ක්, ශරීර පටක වර්ධනයට අවශ්‍ය පෙ‍්‍ර¤ටීන් සහ කැල්සියම් වැනි පෝෂ්‍යපදාර්ථ රැසකින් ද එන්නාකිඩ් කැල්සියම් වැනි පෝෂ්‍යපදාර්ථ රැසකින් ද එන්නාකිඩ් පොහොසත් වන බව ද දොඩම්පෙගම මහතා පවසයි.සාගරිකා දිසානායක ජයසිංහ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=aj0803026</link>
    <topic>ඩීඑච්එල් සේවා මධ්‍යස්ථාන වත්තල සහ පාණදුර</topic>
    <author/>
    <content>කරන්ට් වදීද?ජාතික ඉතිරි කිරීමේ බැංකුවෙන් නව විශ‍්‍රාම වැටුප් ක‍්‍රමයක්එම්.එම්.බී.එල්. සයිබර් ස්කිල් ආයතනයෙන් බි‍්‍රතාන්‍ය පරිගණක උපාධිසිංගර් ප‍්‍රදර්ශනාගාරවලට මොබිටෙල් සේවාවමීඩ් ජොන්සන් වෙතින් රස ගුණ පිරි එන්නාකිඩ්ඩීඑච්එල් සේවා මධ්‍යස්ථාන වත්තල සහ පාණදුරඩීඑච්එල් පෞද්ගලික සමාගම, වත්තල සහ පාණදුර නව සේවා මධ්‍යස්ථාන ආරම්භ කරයි. ව්‍යාපාර උපාය මාර්ගිකව වඩාත් වැදගත් නගර දෙකක් වන වත්තල සහ පාණදුර නගර ශීඝ‍්‍රයෙන් දියුණු වන අතර, නව සේවා මධ්‍යස්ථාන තුළදී වඩාත් පහසුවෙන් සපිරි සහ කාර්යක්ෂම සේවාවක් ඩී.එච්.එල්. පාරිභෝගිකයන්ට සැලසෙනු ඇත.පාණදුර සේවා මධ්‍යස්ථානය පාණදුර නගර මධ්‍යය් පිහිටි ආතර් වී.දියෙස් මාවතේ නොම්මර 474,1/2 දරන පාණදුර මෙඩිකල් සර්විසස් ගොඩනැඟිල්ලෙහි පිහිටුවා ඇත. වත්තල සේවා මධ්‍යස්ථානයෙහි ලිපිනය අංක 209, මීගමුව පාර යන්නයි.වත්තල සහ පාණදුරදී විවෘත කරනු ලැබූ නව සේවා මධ්‍යස්ථාන තුළදී ජම්බෝ බොක්ස් සහ එක්ස්ප‍්‍රස් පැලට් ඇතුළු සේවා රැසක් ලබාගැනීමට පාරිභෝගිකයන්ට ඉඩ සලසා දී ඇත. ඩීඑච්එල් ශීඝ‍්‍රගාමී භාණ්ඩ ප‍්‍රවාහන සේවය මේ වනවිට දීප ව්‍යාප්තව සේවා සැපයීමේ නව සේවා ජාලයක් අරඹා ඇති අතර, මේ සඳහා කොල්ලුපිටිය, ජාඇල, ගල්කිස්ස, බියගම, නුවර, කුරුණෑගල, නුගේගොඩ යන ශාඛාවන් ද අභිනවයෙන් විවෘත කරන ලද වත්තල සහ පාණදුර යන සේවා මධ්‍යස්ථාන ද ඩීඑච්එල් සේවා ජාලය ශක්තිමත් කරනු ඇත.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>02</day>
    </date>
    <link>http://www.silumina.lk/2008/03/02/_art.asp?fn=aw0803021</link>
    <topic>අනේ! මං මගේ නාලනී මරන්න හිතුවේ නෑ</topic>
    <author>මතුගම මහින්ද විජේතිලක</author>
    <content>අනේ! මං මගේ නාලනී මරන්න හිතුවේ නෑඅධිකරණයෙන් නියම කළ දඬුවමට අනුව සිර ගෙදර දුක් විඳින මිනිසුන් නොදියුණු නූගත් පහළ මට්ටමේ මානසිකත්වයකින් යුත් අසුබවාදී පාපීන් යැයි සියලු දෙනා ම එක ම තරාතිරමකින් මැනීම සුදුසු නැත.මේ අය අතර උගත් ධනවත් අය ද සිටිති. තමන් කිසිසේත් නොසිතූ විරූ අවස්ථාවලට මුහුණ පා ක්‍ෂණිකව සිදු වූ අහඹු සිදුවීම් නිසා මුළු ජීවිතය ම උඩු යටිකුරු වී මිනීමරුවකු බවට පත් වූවෝ ද සිටිති. මේ එවැන්නෙකු ගේ ශෝචනීය කතාවකි.පෙඩ්රික් සුප‍්‍රසිද්ධ බටහිර වෛද්‍යවරයෙකි. දුටුවන් සිත් ඇද ගන්නා පැහැපත් පෙනුමෙන් යුත් තරුණයෙකි. ඔහුට ම ගැලපෙන ඉතා ම ප‍්‍රසන්න පෙනුමකින් යුතු නාලනී නමැති තරුණියක සමඟ විවාහ වූ මේ තරුණ වෛද්‍යවරයා සතුට උතුරා යන පවුල් ජීවිතයක් ආරම්භ කළේ ය.මේ සතුටු උයනෙහි සිරිය වඩන්නට මෙන් අලුත් මල් කැකුළු දෙකක් විකසිත වූවා සේ නාලනී දියණියන් දෙදෙනකු ලැබුවා ය. දරු දෙදෙනකු ගේ මවක වුව ද නාලනී ගේ සුරූපී බවේ අඩුවක් නම් නො වී ය. තාරුණ්‍ය ගති ලක්‍ෂණවලින් ද අඩුවක් නො වී ය.පෙඩ්රික් ක‍්‍රමයෙන් වෛද්‍ය වෘත්තියේ කාර්ය බහුල වූ අතර බිරිය සමඟ සතුටු සාමීචියේ යෙදීම, ගමන් බිමන් යෑම ආදී පවුලේ සහජීවන ළෙන්ගතුතාවයන්ට පවා වේලාවක් නැති තරම් වීය. මෙය නාලිනීට මහත් පාළුවක් හා අඩුවක් මෙන් දැනෙන්නට වීය.ඉඳ හිට හෝ ගමනක් බිමනක් යෑමට හෝ පෙඩ්රික්ට කතා කළ ද ඔහුට රැකියාවේ අනිවාර්ය බව නිසා හෙවත් ඊට ඉඩකඩක් නැති නිසා “මට බැහැ නාලිනී මට වැඩ තියෙනවා” යි ඇගේ ඉල්ලීම් ප‍්‍රතික්‍ෂේප කරයි.බිරිය සහ දරුවන් සමඟ සන්තෝෂයෙන් ටික වේලාවක් ගත කළ යුතු යැයි සමහර විටෙක සිතූ පෙඩ්රික් ඒ සඳහා වේලාවක් වෙන් කැර ගෙන නිවසට පැමිණිය ද රෝහලෙන් හෝ පෞද්ගලික රෝහලකින් ලැබෙන දුරකතන ඇමතුමක් නිසා අසාධ්‍ය රෝගියකු වෙනුවෙන් ඔහුට වහා ම නිවසින් පිටත්ව යෑමට සිදුවිය.රෝගීන් වෙනුවෙන් කැප වී කටයුතු කිරීම වෛද්‍යවරයකු ගේ පරම යුතුකම බව සැබෑ නමුත් තරුණ බිරියක ගේ ආදරයට, සිතුම් පැතුම්වලට එය උත්තරයක් නොවන බව පෙඩ්රික් සිහිපත් කළේ නැත.දියණියන් දෙදෙනා නොසිටින්නට නාලිනී ගේ ජීවිතයත්, නිවසත් පාළුවට ගිය අම්බලමක් සේ ඇයට දැනෙන්නට විය.දියණියන් දෙදෙනාත් බිරියත් තමන් ගේ එක ම වස්තු සම්පත් යැයි පෙඩ්රික් සිතා සිටිය ද ඔහුට වෛද්‍ය වෘත්තියේ වගකීම්, හා බැඳුණු රෝගීන් පිළිබඳ කාරුණික මනුෂ්‍යත්වයෙන් මිදෙන්නට අවස්ථාවක් ලැබුණේ ද නැත.දියණියන් දෙදෙනා පාසල් ගිය පසුව සිතට දැනෙන පාළුව හා තනිකම මඟ හරවා ගැනීමට නාලිනී හිතවත් මිතුරියන් ගේ ඇසුර පතා නිවසින් පිට වී යන්නට හුරු පුරුදු වූවා ය.දැන් දැන් ලැබෙන විවේකයෙන් තේ ටිකක් බොන්නට, ආහාර ගන්නට, වතුර ටිකක් නා ගන්නට සිතා පෙඩ්රික් නිවසට පැමිණි බොහෝ අවස්ථාවල නාලිනී නිවසේ නොමැති වූවා ය. මිනිස් සිතේ ස්වභාවය ලෙස ම තම සුරූපී බිරිය නිතර නිවසෙන් බැහැර ගොස් සිටීම පෙඩ්රික් ගේ අවිශ්වාසයට හා සැකයට කාරණයක් විය.ඒ පිළිබඳව බිරියගෙන් විමසන අවස්ථාවල දී තමන් පිළිබඳ නොසිතන නොතකන සැමියාට රිදවන ආකාරයෙන් ම නාලිනී ගෙන් ලැබුණු පිළිතුරු ද ඒ තරම් මටසිළුටු වූයේ ද නැත. මේ නිසා කල් යත් ම පෙඩ්රික් තම බිරිය අනියම් සබඳතා පවත්වන්නියකැයි චෝදනා මුඛයෙන් දෝෂාරෝපණය කරන තරමට අඹු සැමි සමගිය දෙදරුම් කෑවේ ය.නාලිනී ද රෝහල්වල හෙදියන් වෛද්‍යවරියන් පාවා දෙමින් පෙඩ්රික්ට බැණ වදින තත්ත්වයක් උදාවිය. මේ අමනාපය අසමගිය කොයිතරම් උත්සන්න වුව ද අහිංසක දියණියන් දෙදෙනා ගේ සිත් දූෂ්‍ය නොවන පරිදි ඔවුන් දෙදෙනා ඉදිරියේ නිහඬව හැසිරීමට ද මේ උගත් අඹු සැමි දෙපළ වග බලා ගත්හ.දිනක් දහවල් ආහාරය ගැනීම පිණිස නිවසට පැමිණි පෙඩ්රික් නිවසේ ආහාර ගනිමින් සිටිය දී නාලිනී නිවසින් බැහැර ගොස් සිට නිවසට පැමිණියා ය. සැකයෙන් හා අවිශ්වාසයෙන් පුපුරු ගසමින් තිබුණු පෙඩ්රික් ගේ හදවත තුළ කෝපයේ ගිනිදැල් බුර බුරා නැගෙන්නට විය.මේසය මත තිබුණු පිඟන් කෝප්ප පියාසර කරන්නට විය. තම නිදන කාමරයට වී නිහඬව පුපුර පුපුරා සිටි නාලිනී ද සටන් බිමට බැස්සා ය. පෙඩ්රික් නාලිනීට බැණ වදිමින් සිටියදී පාසල් ගොස් සිටි දියණියන් දෙදෙනා ද නිවසට පැමිණියහ.දියණියන් දුටු සැණින් පෙඩ්රික් නිහඬ වූයේ ය. එහෙත් නාලිනී ගේ වේදනාව කේන්තිය මේ වන විට ඉවසීමේ සීමාව ඉක්මවා ගොස් තිබිණි. දැන් පෙඩ්රික් ගේ සිත තැන්පත් වී හමාර ය. තමන් අතින් පිඟන් කෝප්ප කුඩු පට්ටම් වීම පිළිබඳව ද, ඒ හැසිරීම පිළිබඳව ද ඔහු පසුතැවිලි වෙමින් සිටියේ ය.මේ අතර නාලිනී,”හිටපං මම උඹට...”යැයි පවසමින් කුස්සියට දිව ගියා ය.කුස්සියේ තිබුණු භූමිතෙල් භාජනය රැගෙන වහා ම සාලයට පැමිණියා ය. දියණියන් දෙදෙනා හා පෙඩ්රික් තුෂ්ණිම්භූතව බලා සිටියදී හිසේ පටන් භූමිතෙල් වත් කර ගත්තා ය. මේ නාලිනී බියපත් කරන්නට හොඳ ම අවස්ථාවකැයි සිතූ පෙඩ්රික් ද සිය කලිසම් සාක්කුවේ තිබුණු ගිනි පෙට්ටිය ගෙන ගිනි කූූරක් ගැසුවේ ය.අහෝ... අභාග්‍යයක තරම. ගිනිකූර ගැසූ වේගවත්කම නිසා ම ගිනිකූූරේ දැල්වුණු වෙඩි බෙහෙත් කොටස කැඩී නාලිනී දෙසට විසි වී ගියේ ය.ඇඳුමට ගිනි ඇවිළී ගිනි බෝලයක් බවට පත් නාලිනී මිදුලට දුව ගොස් ඇද වැටුණා ය. ඒ ගිනි බෝලය දුටු පෙඩ්රික් තුළ ඇති වූ කම්පනය මහත් පීඩනයක් වේදනාවක් හා සිහි විකල් බවක් ඇති කළේ ය.ඔහු වහා ම සිය වාහනයට නැගී පොලිසියට ගොස් තම බිරිය ගේ සිරුරට ගිනි තැබූ බව පවසා පොලිසියට බාර වූයේ ය.අසල්වැසියන් ගේ හා දියණියන් දෙදෙනා ගේ සාක්කි හා තමන් ගේ පාපොච්චාරණය අනුව නඩු විභාගයෙන් පසු පෙඩ්රික්ට අධිකරණයෙන් මරණීය දණ්ඩනය නියම කැරිණි.මේ වන විට අසූ පස් වැනි වියේ පසුවන පෙඩ්රික් දොස්තර මහතා අවුරුදු තිස් ගණනක් ම සිරගෙදර ජීවිතය ගෙව්වේ ය. හේ දැඩි කි‍්‍රස්තු භක්තිකයෙකි. තම ආදරණීය බිරිය දෙදෙනා ගේ ම ක්‍ෂණික කෝපය නිසා ගිනි බෝලයක් බවට පත් වී සාලයේ සිට මිදුලට දුවගෙන ගිය ආකාරය ඔහුට මැවි මැවී පෙනෙයි.ඒ හැම විටක ම ඔහු කළේ දෑත් අහසට දිගු කොට දෙවියන් වහන්සේ ගෙන් සමාව ඉල්ලීම ය.”අනේ! දෙවියනේ! මං මගේ නාලිනීට ගිනි තියන්න හිතුවේ නෑ. එයාව බය කරන්න හිතාගෙන ගිනි පෙට්ටිය අතට ගත්තා. ගිනි කූරක් ගැහුවා. ගිනි කූරෙන් ගිනි ඇවිළුණු කොටස කැඩී නාලිනී ළඟට විසිවුණා. නාලිනී ගිනි ගුලියක් බවට පත්වුණා. මගේ වරදට මම දඬුවම බාර ගත්තා. දෙවියනේ! මගේ නාලිනී ස්වර්ගයට කැඳවා ගන්නැ”යි හෙතෙම අයදියි.සිරකරුවන් ගේ සුබසාධක සංගමය මගින් ඔවුන් ගේ බිඳ වැටුණු මානසිකත්වය ගොඩනංවා ආධ්‍යාත්මීය වශයෙන් වර්ධනයක් කරන්නට ආරම්භ කොට ඇති බෞද්ධ භාවනා වැඩසටහනට පෙඩ්රික් දොස්තර මහතා ද පැමිණෙයි. එහි පසුපසට වී සවන් දෙයි.දැඩි කි‍්‍රස්තු භක්තිකයකු වුව ද මෙහි සිදුවන්නේ කුමක් දැයි විමසිල්ලෙන් බලා සිටියි. සියලු සත්ත්වයෝ අවෛරී වෙත්වා, තරහ නැත්තෝ වෙත්වා, දුක් පීඩා නැත්තෝ වෙත්වා, සුවපත් සිත් ඇත්තෝ වෙත්වා යි තමන්ටත් අනුන්ටත් මෛතී‍්‍ර වඩන හැටි වටහා ගත්තේ ය.මේ යහපත් කාර්යයට ආගම් භේදයක් නැත. ඉතා යහපත් දෙයකැයි පිළිගත් ඒ මහතා ද ඊට සමගාමීව තමන්ට සුදුසු ක‍්‍රමයකට යොදා ගත්තේ ය. නුවණින් කි‍්‍රයා කළේ ය. ඔහු දෙවියන් වහන්සේට යාඥා කළේ ය. ජේසු තුමන්ට යාඥා කළේ ය.”දෙව් පියාණෙනි, මාගේ ජේසු පියාණෙනි, සියල්ලන්ට හොඳක් ම වේවා. මට ද අනුන්ට ද හොඳක් ම ළඟා කර දෙන සේක්වා. ආශීර්වාද කරන සේක්වා යි නිතර යාඥා කරන්නට පටන් ගත්තේ ය.පෙඩ්රික් මහතා ගේ යහපත් පැවැත්ම හා වයෝවෘද්ධ භාවය නිසා ඔහු පිළිබඳ බන්ධනාගාර අධිකාරියෙන් රජයට ඉදිරිපත් කළ නිර්දේශයක් අනුව මරණීය දණ්ඩන දඬුවමෙන් නිදහස් කොට එය ජීවිතාන්තය දක්වා සිර දඬුවමක් බවට ලිහිල් කළේ ය.කල් යත් ම පෙඩ්රික් මහතා ගේ වයෝවෘද්ධ බව හා ශාරීරික දුර්වලතා නිසා ඔහුට අවශ්‍ය සාත්තු සප්පායම් කිරීම බන්ධනාගාර නිලධාරීන්ට අපහසු දෙයක් විය. ඔහු අදත් ඉතා ම ප‍්‍රසන්න ය.ජීවිතයේ ස්වභාවය සනාථ කරමින් අත් පා වාරු නැති වීම, ශරීරය දිරා පත් වීම දෙවියන් වහන්සේටවත් වළකාලිය නොහැකි බව හේ දනී.එහෙත් මේ ශාරීරික අපහසුතාව කාට කියන්න ද? එසේ ම මේ වයෝවෘද්ධ තැන්පත් ප‍්‍රසන්න සිරකරුවාට සීයා කෙනකුට මෙන් සැලකිය යුතු අවස්ථාවේ රාජකාරියේ කාර්ය බහුලත්වය නිසා එය අපහසු වූ නිලධාරීහු මෙම ගැටලුව සිරකරු සුබසාධක සංගමයට ඉදිරිපත් කළහ.බන්ධනාගාරයේ සුබසාධක අංශයේ අධිකාරි ඩබ්ලිව්. එෆ්. ආර්. ලක්ෂ්මන් මහතා සුබසාධක සංගමයේ රැස්වීමේ දී පෙඩ්රික් මහතා පිළිබඳ ගැටලුව ඉදිරිපත් කළේ ය. මේ සාකච්ඡාවට සහභාගි වෙමින් සිටි කෝට්ටේ මාදිවෙල සුහද නිවාසයේ සභාපතිනිය වූ සුනේත‍්‍රා වීරසිංහ මහත්මිය මේ ප‍්‍රශ්නය ගැන සිය අවධානය යොමු කළා ය.”මම පෙඩ්රික් මහත්මයාට අවශ්‍ය සාත්තු සප්පායම් කිරීම බාර ගන්නම්” යැයි ඇය ඉදිරිපත් වූවා ය.මිනීමැරුම් චෝදනාවට දඬුවම් ලබන සිරකරුවකු මුදා හැරීම සඳහා අවශ්‍ය අවසරයක් ලබා ගෙන මේ බෙලහීන දුර්වල සිරකරුවා සුහද නිවාසයට බාර දුන්නේ ය.සුහද නිවාසයේ පදිංචියට ආ පෙඩ්රික් දොස්තර මහතාට එහි නේවාසිකාවන් ගෙන් අවශ්‍ය ඇප උපකාර මැනවින් ඉටු කැරිණි. මේ නිවාසය තුළ දී ද උදේ හවස කි‍්‍රයාත්මක වනුයේ බෞද්ධ වන්දනා හා භාවනා ක‍්‍රමයන් ය. කි‍්‍රස්තු භක්තිකයකු වූ මේ මහලු මිනිසා අවසානයේ සුනේත‍්‍රා ගෙන් තවත් ඉල්ලීමක් කළේ ය.”අම්මා, මම මගේ මරණය දෙස බල බලා ජීවත්වන අවසාන මොහොතේ මගේ ආගමට සම්බන්ධ, පල්ලියකට සම්බන්ධ නිවාසයක ජීවත්වෙන්න ආසයි. මට ජේසු පියාණන්ට යාඥා කරමින් මගේ අවසන් හුස්ම පොද හෙළන්න උදව් කරන්නැ” යි ඉල්ලුවේ ය.සුනේත‍්‍රා වීරසිංහ මහත්මිය ද එවැනි ආයතන කීපයක් සමඟ සාකච්ඡා කළා ය. එයින් බොහොමයකට නඩත්තුව සඳහා මුදල් ගෙවිය යුතුව ඇත. එයින් එක්තරා ආයතනයක් සහනදායී ක‍්‍රමයකට පෙඩ්රික් දොස්තර මහතා බාර ගැනීමට කැමති විය. අද ඔහු දෙවියන්ට යාඥා කරමින්, පාපොච්චාරණය කරමින්, එහි ඉතා ම අහිංසකව ජීවත්වෙයි.පවුල් ජීවිතයේ දී බාහිර වශයෙන් කුමන රාජකාරි, වගකීම්, බැඳීම් තිබුණ ද අඹු සැමියන් දෙදෙනා අන්‍යොන්‍යව සිතුම් පැතුම් හඳුගෙන ඊට සරිලන පරිදි ජීවත්වීමට ප‍්‍රමුඛතාව දිය යුතු බව ඔහු පැහැදිලිව ම අවධාරණය කරයි.මතුගම මහින්ද විජේතිලක</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=aa0803091</link>
    <topic>හොර සහතික හදලා ‘ලෙඩ්ඩු’ පිටරට යවලා</topic>
    <author/>
    <content>හොර සහතික හදලා ‘ලෙඩ්ඩු’ පිටරට යවලා‘වියදම පරෙස්සමෙන්’ වී මණ්ඩලයෙන් ගොවීන්ට උපදෙස්‘පුස් පෙ‍්‍රාෆෙසර්’ ජාන හොරෙක් ද?ඉලංකෝවන්ගේ වංහුං සෙවීමට ඉන්ටර්පෝල් සහායතලවිල මහ මංගල්‍යයේ අවසන් දිනය අදශ‍්‍රී ලංකාවට එරෙහි සාකච්ඡාවට පාකිස්ථානයේ විරෝධයඅතුරුදන්ව සිටි හිටපු නියෝජ්‍ය ඇමැතිගෙන් පොලිසියට ප‍්‍රකාශයක්ජගත් කාන්තා දිනය සැමරේවිවිධ කායික හා මානසික රෝගාබාධයන්ගෙන් පීඩා විඳින්නවුන් සහ ඇතැම් නිධන්ගත රෝගවලට වෛද්‍ය ප‍්‍රතිකාර ලබමින් සිටින අයවළුන් ව්‍යාජ වෛද්‍ය සහතික ඉදිරිපත් කොට මැද පෙරදිග රැකියා සඳහා යැවීම හේතු කොට ගෙන ප‍්‍රශ්න රැසක් මතු වී ඇතැයි දැන ගන්නට ඇත.ජොර්දාන්, කුවේට්, සවුදි අරාබිය, ඇතුළු මැද පෙරදිග රටවල් රැසකින් මෙරටට නැවත ගෙන්වා ගැනීමට සිදු වූ ශී‍්‍ර ලාංකිකයන් බහුතරයක් දෙනා මෙසේ ව්‍යාජ වෛද්‍ය සහතික ඉදිරිපත් කොට මනා සෞඛ්‍ය තත්ත්වයෙන් සිටින බැව් පෙන්වමින් එම රටවල රැකියා සඳහා යවා ඇති අය බවට තොරතුරු අනාවරණය වී තිබේ. මෙසේ නීති විරෝධි ලෙස විදේශ රටවලට ශී‍්‍ර ලාංකිකයන් රැකියා සඳහා යැවූ රැකියා ඒජන්සිකරුවන්ට එරෙහිව නීතිය උපරිම වශයෙන් කි‍්‍රයාත්මක කිරීමටද, රැකියා ඒජන්සි බලපත‍්‍ර අවලංගු කොට එම ආයතන නුසුදුසු රැකියා ඒජන්සි ලෙස නම් කිරීමට කටයුතු යොදන බවත් විදේශ සේවා නියුක්ති කාර්යාංශයේ නියෝජ්‍ය සාමාන්‍යාධිකාරි එල්. කේ. රුහුණගේ මහතා සිළුමිණට පැවසීය. පසුගිය දින 16 ක් වැනි කෙටි කාලයකදී මැද පෙරදිග රටවල සේවයට ගොස් සිටි රෝගී කාන්තාවන් 45 ක් නැවත මෙරටට කැඳවා ගැනීමට සිදු වූ බවත් ඒ සඳහා රජයට රුපියල් ලක්ෂ 25 කට ආසන්න මුදලක් වැය කිරීමට සිදුවූ බව ද ඔහු සඳහන් කෙළේය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=aa0803092</link>
    <topic>‘වියදම පරෙස්සමෙන්’ වී මණ්ඩලයෙන් ගොවීන්ට උපදෙස්</topic>
    <author/>
    <content>හොර සහතික හදලා ‘ලෙඩ්ඩු’ පිටරට යවලා‘වියදම පරෙස්සමෙන්’ වී මණ්ඩලයෙන් ගොවීන්ට උපදෙස්‘පුස් පෙ‍්‍රාෆෙසර්’ ජාන හොරෙක් ද?ඉලංකෝවන්ගේ වංහුං සෙවීමට ඉන්ටර්පෝල් සහායතලවිල මහ මංගල්‍යයේ අවසන් දිනය අදශ‍්‍රී ලංකාවට එරෙහි සාකච්ඡාවට පාකිස්ථානයේ විරෝධයඅතුරුදන්ව සිටි හිටපු නියෝජ්‍ය ඇමැතිගෙන් පොලිසියට ප‍්‍රකාශයක්ජගත් කාන්තා දිනය සැමරේමේ දිනවල රටේ ගොවි ජනතාවට වී විකුණා ගැනීම මගින් විශාල ආදායමක් ලැබෙන නමුත් එම මුදල් පරිහරණය පිළිබඳව දැනුම්වත් කිරීම අඩු බව වී අලෙවි මණ්ඩලයේ සභාපති කේ.බී. ජයසිංහ මහතා පවසයි. මේ දිනවල හම්බන්තොට ප‍්‍රදේශයේ වී කිලෝව රුපියල් 35 ගණනේ කමතේදීම අලෙවි කර ඇත.මේ නිසා ගොවි ජනතාවට එම මුදල් පරිහරණය පිළිබඳව ගොවින්ට උපදෙස් දීමේ වැඩපිළිවෙළක් වී අලෙවි මණ්ඩලය මගින් ආරම්භ කර ඇති බව ද ජයසිංහ මහතා පැවසීය. මේ සඳහා තම ක්ෂේත‍්‍ර නිලධාරීන්ගේ පූර්ණ සහාය ලබා ගන්නා බවත් ඇමැති මෛති‍්‍රපාල සිරිසේන මහතාගේ උපදෙස් පරිදි මේ වැඩපිළිවෙළ කි‍්‍රයාත්මක කරන බවත් ජයසිංහ මහතා පැවසීය. මේ පිළිබඳව ගොවිජන සේවා නිලධාරීන් හා ග‍්‍රාම නිලධාරීන් සමඟ ග‍්‍රාමීය නායකයන් අවධානය යොමු කළ යුතු බවත් නැත්නම් ගොවි ජනතාව ලබන ආදායම නිරපරාදේ විනාශ වෙන බවත් ජයසිංහ මහතා පෙන්වා දෙයි.වී අලෙවි මණ්ඩලය මඟින් වී මිල දී ගැනීමට රුපියල් කෝටි 230 ක් වෙන්කර ඇති බවත් එයින් දැනට රුපියල් කෝටියක් වෙන්කර අම්පාර දිස්ති‍්‍රක්කයේ වී මිලදී ගැනීම් ආරම්භ කැර ඇති බවත් වී අලෙවි මණ්ඩලයේ සභාපති කේ.බී. ජයසිංහ මහතා පවසයි.එසේ වුවත් පෞද්ගලික අංශය වැඩි මිලට වී මිලදී ගැනීම නිසා වී අලෙවි මණ්ඩලයට වී මිලදී ගැනීමට එතරම් අවස්ථාවක් උදාවී නැති බවද ජයසිංහ මහතා පැවසීය. මොන තත්ත්වයේ වුවද මෙවර මහ කන්නයේදී වී කිලෝවක මිල රුපියල් 22 කට වඩා අඩු වීමට ඉඩ නොතබන බව ද ගොවියා පොහොසත් කරන අතරම ගොවියාගේ ආදායම නිසි පරිදි පරිහරණය කිරීමේ ක‍්‍රමවේදයක් පිළිබඳව ගොවියන් දැනුම්වත් කරන බව ද ජයසිංහ මහතා කීය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=aa0803093</link>
    <topic>‘පුස් පෙ‍්‍රාෆෙසර්’ ජාන හොරෙක් ද?</topic>
    <author>නිහාල් පී. අබේසිංහ</author>
    <content>හොර සහතික හදලා ‘ලෙඩ්ඩු’ පිටරට යවලා‘වියදම පරෙස්සමෙන්’ වී මණ්ඩලයෙන් ගොවීන්ට උපදෙස්‘පුස් පෙ‍්‍රාෆෙසර්’ ජාන හොරෙක් ද?ඉලංකෝවන්ගේ වංහුං සෙවීමට ඉන්ටර්පෝල් සහායතලවිල මහ මංගල්‍යයේ අවසන් දිනය අදශ‍්‍රී ලංකාවට එරෙහි සාකච්ඡාවට පාකිස්ථානයේ විරෝධයඅතුරුදන්ව සිටි හිටපු නියෝජ්‍ය ඇමැතිගෙන් පොලිසියට ප‍්‍රකාශයක්ජගත් කාන්තා දිනය සැමරේනිහාල් පී. අබේසිංහපසුගියදා රේගුව මගින් අත් අඩංගුවට ගත් මහනුවර මූලික අධ්‍යයන ආයතනයේ මහාචාර්යවරයාත් අමෙරිකාවේ ඖෂධ සමාගම් අතරත් කි‍්‍රයාත්මක වන ජාන ජාවාරමක් ඇත්දැයි යන්න පිළිබඳව තොරතුරු පරීක්ෂා කරන බව පරිසර හා ස්වභාවික සම්පත් අමාත්‍යංශය වැටලීම් ඒකකය හා රේගු ජෛව විවිධත්ව ඒකකය පවසයි.මෙරට ආවේණික දිලිර හා දුර්ලභ ශාක සාරවලින් ඖෂධ නිපදවා ඒවාට පේටන්ට් ලබා ගැනීමේ ජාවාරමක් කි‍්‍රයාත්මක වන බවත් මෙම මහාචාර්යවරයා පසුගියදා දිලීර ඇතුළු ශාක සාර පිටරට ගෙන යෑමට උත්සාහ කෙළේ එවැනි ජාවාරමකට බවත් සැක පහළ වී ඇති බව ද පරිසර අමාත්‍යංශය කියයි. දුර්ලභ ශාක යුෂ සාම්පල 41 ක් අමෙරිකාවට යැවීමට උත්සහ ගනිද්දී රේගුව කටුනායකදී අත්අඩංගුවට ගත් මහනුවර මූලික අධ්‍යයන ආයතනයේ ජ්‍යෙෂ්ඨ මහාචාර්යවරයාට විරුද්ධව තත්ත්වය තරාතිරම නොබලා පරිසර හා වන ජීවි වෘක්ෂලතා නීතිවලට අනුකූලව දැඩි දඬුවම් ලබා දෙන බව පරිසර හා ස්වභාවික සම්පත් ඇමැති පාඨලි චම්පික රණවක මහතා සිළුමිණට කීය.රේගු ජෛව විවිධත්ව බලකාය, පරිසර අමාත්‍යංශයේ හදිසි වැටලීම් ඒකකය, වන ජීවි සංරක්ෂණ දෙපාර්තමේන්තුව හා වන සංරක්ෂණ දෙපාර්තමේන්තුව මගින් මෙම මහාචාර්යවරයා පිළිබඳව තවදුරටත් පූර්ණ පරීක්ෂණ පවත්වන බවත් ඇමැතිවරයා පැවසීය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=aa0803094</link>
    <topic>ඉලංකෝවන්ගේ වංහුං සෙවීමට ඉන්ටර්පෝල් සහාය</topic>
    <author/>
    <content>හොර සහතික හදලා ‘ලෙඩ්ඩු’ පිටරට යවලා‘වියදම පරෙස්සමෙන්’ වී මණ්ඩලයෙන් ගොවීන්ට උපදෙස්‘පුස් පෙ‍්‍රාෆෙසර්’ ජාන හොරෙක් ද?ඉලංකෝවන්ගේ වංහුං සෙවීමට ඉන්ටර්පෝල් සහායතලවිල මහ මංගල්‍යයේ අවසන් දිනය අදශ‍්‍රී ලංකාවට එරෙහි සාකච්ඡාවට පාකිස්ථානයේ විරෝධයඅතුරුදන්ව සිටි හිටපු නියෝජ්‍ය ඇමැතිගෙන් පොලිසියට ප‍්‍රකාශයක්ජගත් කාන්තා දිනය සැමරේමුත්තුසාමි ඉලංකෝවන් හෙවත් සාමි නොහොත් ඉලංගෝ නමැත්තා පිළිබඳ තවත් තොරතුරු සොයාගැනීම සඳහා ශ‍්‍රී ලංකා පොලිසිය අන්තර්ජාතික පොලිසියේ සහාය ලබාගැනීමට කටයුතු කැර ඇත.ඔහු අන්තර්ජාතික වශයෙන් එල්.ටී.ටී.ඊ.ය හා සබඳතා ඇත්දැයි සෙවීම මෙම සහාය ලබාගැනීමේ මූලික අරමුණ වී ඇත. ඔහු සතු නෞකා හා එම ව්‍යාපාරය මෙහෙයවන්නන්, සොයාගැනීම ඉලංකෝ පිළිබඳව කැරෙන පරීක්ෂණවල අරමුණ බවද කියැවේ. මොහු එල්.ටී.ටී.ඊ. නායක වේලුපිල්ලේ ප‍්‍රභාකරන් හමුවූයේ කුමක් සඳහාද යන්න සෙවීමද පරීක්ෂණවල තවත් අරමුණකි. ප‍්‍රශ්න කිරීමේදී ඔහු පවසා අත්තේ අයිරිෂ් මෝනා නෞකාවේ ඉතිරි රක්ෂණ කටයුත්තක් සඳහා පැමිණි අවස්ථාවක ප‍්‍රභාකරන් මුණගැහුණු බවයි. </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=aa0803095</link>
    <topic>තලවිල මහ මංගල්‍යයේ අවසන් දිනය අද</topic>
    <author/>
    <content>හොර සහතික හදලා ‘ලෙඩ්ඩු’ පිටරට යවලා‘වියදම පරෙස්සමෙන්’ වී මණ්ඩලයෙන් ගොවීන්ට උපදෙස්‘පුස් පෙ‍්‍රාෆෙසර්’ ජාන හොරෙක් ද?ඉලංකෝවන්ගේ වංහුං සෙවීමට ඉන්ටර්පෝල් සහායතලවිල මහ මංගල්‍යයේ අවසන් දිනය අදශ‍්‍රී ලංකාවට එරෙහි සාකච්ඡාවට පාකිස්ථානයේ විරෝධයඅතුරුදන්ව සිටි හිටපු නියෝජ්‍ය ඇමැතිගෙන් පොලිසියට ප‍්‍රකාශයක්ජගත් කාන්තා දිනය සැමරේතලවිල ශාන්ත ආනා දෙව් මැදුරේ මහ මංගල්‍යය සඳහා පැමිණෙන ප‍්‍රභූවරුන් හා බැතිමතුන් සඳහා උපරිම ආරක්ෂාව ලබාදීමට කටයුතු යොදා තිබේ.මහජනයා විශාල වශයෙන් ගැවසෙන මෙම උත්සව භූමියේ බෝම්බ, පුපුරණ ද්‍රව්‍ය යනාදියෙන් සිදු විය හැකි විනාශකාරී කි‍්‍රයාවන් වළකාලීම සඳහාත් මහජන ජීවිත හා දේපල ආරක්ෂා කිරීම සඳහාත් විශේෂ ආරක්ෂක වැඩපිළිවෙළක් කි‍්‍රයාත්මක වන බව පුත්තලම කොට්ඨාසය බාර ජ්‍යෙෂ්ඨ පොලිස් අධිකාරි රොෂාන් ප‍්‍රනාන්දු මහතා ‘සිළුමිණ’ ට කීය. මංගල්‍යය අද (9) අවසන් වේ.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=aa0803096</link>
    <topic>ශ‍්‍රී ලංකාවට එරෙහි සාකච්ඡාවට පාකිස්ථානයේ විරෝධය</topic>
    <author/>
    <content>හොර සහතික හදලා ‘ලෙඩ්ඩු’ පිටරට යවලා‘වියදම පරෙස්සමෙන්’ වී මණ්ඩලයෙන් ගොවීන්ට උපදෙස්‘පුස් පෙ‍්‍රාෆෙසර්’ ජාන හොරෙක් ද?ඉලංකෝවන්ගේ වංහුං සෙවීමට ඉන්ටර්පෝල් සහායතලවිල මහ මංගල්‍යයේ අවසන් දිනය අදශ‍්‍රී ලංකාවට එරෙහි සාකච්ඡාවට පාකිස්ථානයේ විරෝධයඅතුරුදන්ව සිටි හිටපු නියෝජ්‍ය ඇමැතිගෙන් පොලිසියට ප‍්‍රකාශයක්ජගත් කාන්තා දිනය සැමරේඉකුත් මාර්තු 3 හා 4 දෙදින ස්ලෝවෙනියාවේ පැවැත්වුණු ආසියා - යුරෝපා අසේමී සමුළුවේ දී ශ‍්‍රී ලංකාවට එරෙහි ව සාකච්ඡාවක් ලබා ගැනීමට එක්තරා කණ්ඩායමක් දැරූ වෑයමක් අසාර්ථක වී තිබේ. මෙකී උත්සාහය අසාර්ථක වී ඇත්තේ පාකිස්තාන රජයේ නියෝජිතයන් ඒ යෝජනාවට දැඩි විරෝධය පළ කිරීම නිසා ය.මේ සමුළුවේ න්‍යාය පත‍්‍රයට ශ‍්‍රීී ලංකාවේ තත්ත්වය පිළිබඳ ව සාකච්ඡා කළ යුතු බවට යෝජනාවක් ඇතුළත් වී තිබූ නමුත්, පාකිස්තානය වෙතින් පළ වූ විරෝධතාව අනුව යෝජනාව ඉල්ලා අස් කැර ගැනීමට සිදු වී ඇති බවත් අන්තර්ජාතික ආරංචි මාර්ග සඳහන් කරයි. අදාළ යෝජනාව සනාථ කිරීමට අවශ්‍ය ලිපි ලේඛන සාක්ෂ්‍ය සාධක ඉදිරිපත් නොකර මෙවැනි යෝජනාවක් ගෙන ඒමට නො හැකි බව පාකිස්තානය පෙන්වා දී ඇති අතර, සමුළු නියෝජිතයන් එය පිළිගැනීම නිසා මෙකී යෝජනාව ඉල්ලා අස් කැර ගැනීමට සිදු වී ඇති බවත් දැන ගන්නට ඇත. </content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=aa0803097</link>
    <topic>අතුරුදන්ව සිටි හිටපු නියෝජ්‍ය ඇමැතිගෙන් පොලිසියට ප‍්‍රකාශයක්</topic>
    <author/>
    <content>හොර සහතික හදලා ‘ලෙඩ්ඩු’ පිටරට යවලා‘වියදම පරෙස්සමෙන්’ වී මණ්ඩලයෙන් ගොවීන්ට උපදෙස්‘පුස් පෙ‍්‍රාෆෙසර්’ ජාන හොරෙක් ද?ඉලංකෝවන්ගේ වංහුං සෙවීමට ඉන්ටර්පෝල් සහායතලවිල මහ මංගල්‍යයේ අවසන් දිනය අදශ‍්‍රී ලංකාවට එරෙහි සාකච්ඡාවට පාකිස්ථානයේ විරෝධයඅතුරුදන්ව සිටි හිටපු නියෝජ්‍ය ඇමැතිගෙන් පොලිසියට ප‍්‍රකාශයක්ජගත් කාන්තා දිනය සැමරේඅභිරහස් ලෙස අතුරුදන්ව සිටි මොණරාගල හිටපු පාර්ලිමේන්තු මන්ත‍්‍රී වරයකු හා හිටපු නියෝජ්‍ය ඇමැතිවරයකු වූ ජයසුන්දර විජේකෝන් මහතා නාඳුනන පිරිසක් විසින් කොට්ටාව ප‍්‍රදේශයේ අතහැර දමා ගොස් ඇතැයි වාර්තාවේ.පැජරෝ ජීප් රථයකින් පැමිණි පිරිසක් තමා දමා ගිය බව කියමින් ඔහු මහරගම පොලිසියට ප‍්‍රකාශයක් දුන් බව මහරගම පොලිස් ස්ථානාධිපතිවරයා කියයි.තමා නිවෙසක බලහත්කාරයෙන් රඳවා සිටි බව ද ඔහු ප‍්‍රකාශ කර ඇතැයි සඳහන් වෙයි. විජේකෝන් මහතාගේ ඇතුරුදන්වීමත් සමඟ විශේෂ පොලිස් කණ්ඩායමක් ඒ මහතා සෙවීමට පුළුල් සෝදිසි මෙහෙයුමක් කළ බවද බුත්තල පොලිසිය කියයි.විජේකෝන් මහතා බඩල්කුමුර සිය නිවසේ තනිවම සිටි අතර දිනපතා ඔහුට අයත් තෙල් පිරවුම් හලට යාම පුරුද්දක් කැරගෙන තිබේ. ඉකුත් පස්වැනිදා ඔහු තෙල් පිරවුම්හළට නොපැමිණ ඇති අතර පසුව දැනගන්නට ලැබුණේ ඒ මහතා අතුරුදන්ව ඇති බවයි.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=aa0803098</link>
    <topic>ජගත් කාන්තා දිනය සැමරේ</topic>
    <author>සුනිල් දයා අල්විස් සහ ජයසිරි මුණසිංහ</author>
    <content>හොර සහතික හදලා ‘ලෙඩ්ඩු’ පිටරට යවලා‘වියදම පරෙස්සමෙන්’ වී මණ්ඩලයෙන් ගොවීන්ට උපදෙස්‘පුස් පෙ‍්‍රාෆෙසර්’ ජාන හොරෙක් ද?ඉලංකෝවන්ගේ වංහුං සෙවීමට ඉන්ටර්පෝල් සහායතලවිල මහ මංගල්‍යයේ අවසන් දිනය අදශ‍්‍රී ලංකාවට එරෙහි සාකච්ඡාවට පාකිස්ථානයේ විරෝධයඅතුරුදන්ව සිටි හිටපු නියෝජ්‍ය ඇමැතිගෙන් පොලිසියට ප‍්‍රකාශයක්ජගත් කාන්තා දිනය සැමරේසුනිල් දයා අල්විස් සහ ජයසිරි මුණසිංහජගත් කාන්තා දින ප‍්‍රධාන සමරු උත්සවය ඊයේ පෙරවරුවේ කොළඹ බණ්ඩාරනායක අන්තර්ජාතික සම්මන්ත‍්‍රණ ශාලාවේදී ජනාධිපති ආර්යා ශිරන්ති රාජපක්ෂ මැතිනියගේ ප‍්‍රධානත්වයෙන් හා ළමා සංවර්ධන සහ කාන්තා අභිවෘද්ධි ඇමැතිනි සුමේධා ජී ජයසේන මහත්මියගේ සහභාගිත්වයෙන් උත්සවශ‍්‍රීයෙන් පැවැත්විණි.පොල්තෙල් පහන් දැල්වීමෙන් හා කාන්තා ගීතය ගැයීමෙන් ආරම්භ වූ මේ උත්සවයට පාර්ලිමේන්තු මන්තී‍්‍රනි නිරූපමා රාජපක්ෂ මහත්මිය ද ජනාධිපති ලේකම් ලලිත් වීරතුංග මහතා ද අමාත්‍යාංශ ලේකම්වරු හා තානාපතිවරු ඇතුළු සම්භාවනීය අමුත්තන් රැසක් සහභාගි වූහ.මෙහිදී උත්සව සභාව ඇමැතූ ළමා සංවර්ධන හා කාන්තා අභිවෘද්ධි ඇමැතිනි සුමේධා ජී ජයසේන මහත්මිය සඳහන් කෙළේ කාන්තාව සවිබල ගැන්වීමට හා ස්ති‍්‍ර පුරුෂ සමානාත්මතාව ඇති කිරීමට මෙවර ජගත් කාන්තා දිනය සමරණ අවස්ථාවේ සියලු දෙනා කැපවීමෙන් කටයුතු කළ යුතු බවයි.ත‍්‍රස්තවාදී පීඩනයෙන් ද, කුස්සියේ යුද්ධයෙන් ද කාන්තාවන් පීඩා විඳින නමුත් මහින්ද රාජපක්ෂ ජනාධිපතිතුමා ත‍්‍රස්තවාදය පරදා රටට සාමය උදා කිරීමට ගෙන ඇති පියවර මෙන් ම, කුස්සියේ යුද්ධය ජයගැනීමට ගෙන ඇති විවිධ පියවර හා විසඳුම් අනුව මේ පීඩාවන් හැකි ඉක්මණින් අවසන් වනු ඇතැයි ඇමැතිවරිය සඳහන් කළා ය.කාන්තා දිනය නිමිත්තෙන් සංවිධානය කොට පවත්වන ලද සමස්ත ලංකා කථික තරගයේ සිංහල දෙමළ හා ඉංග‍්‍රීසි අංශවලින් ජයගත් පාසල් සිසුන්ට තෑගි පිරිනැමීම හා හොඳම ව්‍යවසායිකාවන් තෝරා තිළිණ හා සහතික පිරිනැමීම ජනාධිපති ආර්යා ශිරන්ති රාජපක්ෂ මැතිනිය අතින් මෙහිදී සිදු වූවා ය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=ab0803091</link>
    <topic>මාවිල් ආරු කොටින්ට තියෙන කාලෙ කාටද හිතුණෙ නැඟෙනහිර ඡන්දයක් තියන්ඩ පුළුවන් වෙයි කියලා</topic>
    <author>සංවාද සටහන කේ. සී. ජේ. රත්නායක</author>
    <content>මාවිල් ආරු කොටින්ට තියෙන කාලෙ කාටද හිතුණෙ නැඟෙනහිර ඡන්දයක් තියන්ඩ පුළුවන් වෙයි කියලා“මලික්ලා තිස්සට ගහනවා ඒත් පක්ෂයේ සපෝට් එක තිස්සටලු”එ.ජා.ප. ලොක්කෙකුට ඉහළ පෙළේ කැපිල්ලක්නියෝජිතයන් 101 ක් තෝරා ගැනීමට 2,70,471 ක් ඡන්ද පෝළිමේසංවාද සටහන කේ. සී. ජේ. රත්නායකශී‍්‍ර ලංකාවට එරෙහි විදේශ බලපෑම් ඉහළ යමින් තිබෙන බවට විවිධ තොරතුරු පළ වෙනවා. මොකක්ද හේතුව?කෙටියෙන් කිව්වොත් අපේ රටට එරෙහි විදේශ බලපෑමක් නැහැ. විදේශ බලපෑම් කියන්නේ මොකක්ද? මෙය හරියට නිර්වචනය කර ගන්න ඕනේ. විපක්ෂයේ අය නිතර ම ඔය කාරණය මතු කරන බව ඇත්ත. එය රටේ අවාසනාව. රජයක් හැටියට අපි විවිධ ක්‍ෂේත‍්‍රවලින් ලබා ගන්නා ජයග‍්‍රහණ හෑල්ලු කරන්න, ජනමතය වෙන අතකට යොමු කරන්නයි ඔය විවිධ බලපෑම් ගැන කියන්නේ.ඔබ කියන විදිහට මේ විදේශ බලපෑම් කියන්නේ විපක්ෂය මවාපාන කතාවක්.ඇත්තටම වෙලා තියෙන්නේ රටට තිබුණ විදේශ බලපෑම් දුරුවෙමින් තිබීමයි. 2005 නොවැම්බර් මාසයේදී වත්මන් ජනාධිපතිතුමා බලයට පත් වුණාට පසුව විදේශ බලපෑම් විශාල වශයෙන් පහත වැටුණා. අද වෙන කොට ගත වෙලා තියෙන්නේ වසර දෙකකුත් මාස තුනයි. මේ මාස 27 දී කුමන ක්‍ෂේත‍්‍රයක කුමන රටකින් ද ලංකාවට ලැබෙන සහයෝගය අඩුවෙලා තියෙන්නේ කියා මම අහනවා. 1977 සිට 1994 දක්වා තිබුණ එ.ජා.ප ආණ්ඩුවට ඉන්දියාවෙන් කිසිම සහයෝගයක් ලබා ගන්න බැරි වුණා. අන්තිමට බටහිර රටවලුත් පිටුපෑවා. ඊට පස්සේ 2002 දී රනිල් වික‍්‍රමසිංහ මහත්මයා බටහිර රටවල බලපෑමට යට වෙලා ප‍්‍රභාකරන් එක්ක සටන් විරාම ගිවිසුම අස්සන් කළා. අන්න ඒවට තමා කියන්නේ විදේශ බලපෑම්වලට යටත් වුණා කියලා. රටේ ස්වෛරීත්වය පාවා දීලා. වෙන ම කොටි පාලන ප‍්‍රදේශ හැටියට භූමිය බෙදලත් දුන්නා. ත‍්‍රස්තවාදීන්ට නීත්‍යානුකූල පිළිගැනීමක් දුන්නා. මේවාට තමා විදේශ බලපෑම්වලට ගැතිවීම කියලා කියන්නේ. එදා හිටපු පාලකයෝ විදේශ බලපෑම් ඉදිරියේ දණ ගහලා රට බාල්දු කළා.දැන් අද මොකද වෙලා තියෙන්නේ ඉන්දියාවයි ලංකාවයි අතර ඉහළ ම පෙළේ සහයෝගීතාවක් අද තියෙනවා. අනිත් පැත්තෙන් යුරෝපා සංගමය, ඇමෙරිකාව, එංගලන්තය, පාකිස්ථානය, ඉරානය වගේ රටවල් රාශියක් අද ශී‍්‍ර ලංකාවට විශාල සහයෝගයක් දෙනවා. යුරෝපය කොටි තහනම් කළේත් මේ රජය කාලයේදීයි. කොටි සංවිධානයට සම්බන්ධ අතුරු සංවිධාන රාශියක් තහනම් කෙරුණා. වත්මන් රජය ගැන පැහැදීමක් නැතිනම් අන්තර්ජාතික රටවල් මේ විදිහට කි‍්‍රයා කරන්නේ නෑ. අද ලෝකය පුරාම කොටි ත‍්‍රස්තවාදීන් අත්අඩංගුවට ගන්නවා. අන්තර්ජාතික ක්‍ෂේත‍්‍රයේ දී කි‍්‍රයා කරන්න ඉතා හොඳ න්‍යාය පත‍්‍රයක් වත්මන් රජයට තියෙනවා. අන්න ඒක විපක්ෂයට දිරවන්නේ නෑ. ත‍්‍රස්තවාදයට ත‍්‍රස්තවාදය කියා අප ප‍්‍රසිද්ධියේ කියනවා. එ.ජා.ප ය පෙන්වන්න හැදූ විදිහට කොටි විමුක්තිවාදීන් නෙවෙයි ත‍්‍රස්තවාදීන් බව අපි කෙළින් ම කියනවා. ලෝකයේ කොයි රටකට ගියත් මම එල්.ටී.ටී.ඊ. ය හඳුන්වන්නේ ත‍්‍රස්තවාදීන් හැටියටයි. අපි හමුදා මෙහෙයුම් කරන්නේ ත‍්‍රස්තවාදීන් ඉලක්ක කර ගෙනයි. සාමාන්‍ය ජනතාවට හානි කිරීම රජයේ පිළිවෙත නෙවෙයි.එහෙත් රටට ලැබෙන විදේශිය මුල්‍ය සහයෝගීතාව යම් පසුබෑමකට ලක් වෙලා නැද්ද?සිදුවී තියෙන්නේ අනිත් පැත්ත. ශී‍්‍ර ලංකා - ජපන් ද්වි පාර්ශ්වීය සහයෝගීතාව මත අපට ලැබෙන මුල්‍ය ප‍්‍රදානයන් සියයට තිස්පහකින් වැඩි වුණා. අපේ සාගරය ත‍්‍රස්තවාදීන් ගෙන් ආරක්ෂා කර ගන්න ඉන්දියාව හා ඇමෙරිකාව විශාල සහයෝගයක් දුන්නා. එ.ජා.ප. යට කවදාවත් බැරි වුණා ඇමෙරිකාව සමඟ ආරක්ෂක ගිවිසුමකට එන්න. නමුත් අපි ඒකත් කළා.ඔය රටවල් එකක් දෙකක් ගැන කිව්වට එක්සත් ජාතීන් ගේ සංවිධානය ශී‍්‍ර ලංකාවට එරෙහිව විවිධ ප‍්‍රකාශ නිකුත් කළා. හියුමන් රයිට්ස් වොච්, ඇමිනෙස්ටි ඉන්ටර්නැෂනල් වැනි සංවිධානත් ශී‍්‍ර ලංකාවට විරුද්ධයි.එක උදාහරණයක් කියන්නම් පසුගියදා එ.ජා. සංවිධානයේ නියෝජිත ඇන්ජලා කේන් මේ රටට ආවා. අපේ රටේ අවශ්‍යතා ඉටු කර දෙන්න එක්සත් ජාතීන් ගේ සංවිධානයට ලොකු උවමනාවක් තිබෙන බව පෙන්නුම් කළා. අධ්‍යාපනය, සෞඛ්‍යය, කෘෂිකර්මය වගේ ක්‍ෂේත‍්‍ර රැසකට ඔවුන් සහාය දෙනවා. මේ අතර සමහර නිලධාරීන් කොටින් එක්ක වුවමනාවට වඩා සම්බන්ධකම් පවත්වන්න ගිහින් ප‍්‍රශ්න ඇති කර ගත්ත අවස්ථාත් තිබුණා. ඒවා වහාම නතර කරන්න එ.ජා. සංවිධානය වහාම පියවර ගත්තා. ඒ වගේ ම මේ රටේ ජනතාවට එ.ජා. සංවිධානයෙන් ලැබුණු අනගි සහයෝගයට අපි ස්තුතිවන්ත වෙන්න ඕනේ. මම වගකීමකින් කියනවා එක්සත් ජාතීන් ගේ සංවිධානයත් එක්ක අපට කිසිම ප‍්‍රශ්නයක් නෑ.ඇමිනෙස්ට් හා හියුමන් රයිට්ස් වොච් වගේ සංවිධාන ගැනත් ඔබ ඇහුවා. මේවා රාජ්‍ය නොවන සංවිධාන. ඔවුන් හැම රටකට ම වගේ විවිධ ප‍්‍රශ්න මතු කරනවා. ඒත් ඒවා අපි ප‍්‍රශ්නයක් හැටියට බාර ගන්න උවමනා නෑ. එ.ජා. සංවිධානයේ හෝ වෙනත් රටකින් හෝ ශී‍්‍ර ලංකාවට එරෙහි යෝජනාවක් සම්මත කර ගන්නවත් මේ අයට හැකි වුණේ නෑ. මොකද ඒ චෝදනාවලට එරෙහිව අන්තර්ජාතිකව පිළිතුරු දීමේ හැකියාව අපි ඇති කර ගෙන තියෙනවා.කවුද හිතුවේ හෙට නැඟෙනහිර පළාතේ ඡන්දයක් පවත්වන්න පුළුවන් වෙයි කියලා. මාවිල්ආරුහිදී ත‍්‍රස්තවාදීන්ට ප‍්‍රතිප‍්‍රහාර දෙන කොට එජාපය කිව්වා රට ලේ විලක් වෙයි කියලා. මහජනතාව දහස් ගණනින් විනාශ වෙයි කිව්වා. නමුත් මොකද වුණේ?මෙරට සහ විදෙස් රටවල ජනමාධ්‍ය විසින් වරින්වර පෙන්වා දුන්නා ඇතැම් රාජ්‍ය නොවන සංවිධාන කි‍්‍රයාකාරිකයන් හා එ.ජා. සංවිධානයේ ඇතැම් නිලධාරීන් ජාතික ආරක්ෂාවට හානිදායක කි‍්‍රයා මාර්ගවල යෙදී සිටින බව. මේ ගැන රජය මොනවද කරලා තියෙන්නේ?ඇයි නැත්තේ ඍජු තීරණ ගත්තා. නොමනා විදිහට කි‍්‍රයා කළ එ.ජා. සංවිධානයේ සියලුම නිලධාරීන් මේ වන විට රටින් පිට කරලා ඉවරයි. අනෙක් රාජ්‍ය නොවන සංවිධාන කි‍්‍රයාකාරීන් ගැනත් අවශ්‍ය පියවර ගත්තා. රාම් වානි සිද්ධිය එක උදාහරණයක් විතරයි. ඉදිරියට තවත් පියවර ගන්නවා. අපි දැන් හොයා ගෙන යනවා මේ සංවිධානවලට මේ තරම් විශාල මුදල් ලැබෙන්නේ කොහෙන්ද මොකටද කියලා. රටේ ස්වෛරීභාවයට තර්ජනයක් වෙන කිසිම සංවිධානයකට මේ රටේ කි‍්‍රයාත්මක වෙන්න ඉඩ දෙන්නේ නෑ.ඔබ අදහස් කරන්නේ මේ සම්බන්ධයෙන් අලුත් නීති ගෙන එන බවද?මේ තියෙන නීති හොඳටම ඇති. ඒවා හරියට කි‍්‍රයාත්මක කළ යුතුව තියෙනවා. අනිත් අතට ඔය සමහර සංවිධාන ඩොලර් මිලියන ගණන් වියදම් කරලා රට අපකීර්තියට පත් කරනවා. කොටි ත‍්‍රස්තවාදීනුත් ඩොලර් මිලියන ගණන් වියදම් කරලා රජය අපකීර්තියට පත් කරනවා. ඔය සමහර සංවිධාන කොටි රූකඩ බවත් අපි දන්නවා. අපේ තානාපති කාර්යාල හරහාත් යම් කි‍්‍රයාමාර්ග ගන්නවා මේ කටයුතු නවත්වන්න.අපේ තානාපතිවරුන්ට කට පරෙස්සම් කර ගන්න කියලා නියෝගයක් පැනෙව්වේ ඇයි? මොකක් හරි වරදක් වෙලා ද?රටක් සම්බන්ධයෙන් ප‍්‍රකාශයක් කළ යුත්තේ ඉතා ම වගකීමකින්, ප‍්‍රකාශයකින් කාරණා දෙකක් ඉටු විය යුතුයි. එකක් නම් සත්‍යය සාක්ෂි සාධක සහිතව ඉදිරිපත් කිරිම. අපේ විදේශ ප‍්‍රතිපත්තිය ද්වී පාර්ශ්වීය හා බහු පාර්ශ්වීය ක‍්‍රමයටයි ගොඩනැඟී තියෙන්නේ. අප යම් ප‍්‍රකාශයක් කළ යුත්තේ ඒ සබඳතාවලට හානියක් නොවන හැටියටයි. විදේශ සබඳතා අතින් ශ‍්‍රී ලංකාවට හොඳ ගෞරවයක් තියෙනවා. අන්න එය රැක ගත යුතුයි. ඒ නිසයි ඔය උපදෙස් නිකුත් කෙළේ. අද එන්න එන්නම විදේශ සබඳතා හා අන්තර් ජාතික වේදිකාවන් වැඩි වෙනව. අද අපේ වගකීම් ඉහළ ගිහින්. අද ශ‍්‍රී ලංකාව ලෝකයේ ප‍්‍රධාන පෙළේ ජගත් සංවිධාන විශාල ගණනක සාමාජික රටක්හැටියට කි‍්‍රයා කරනවා. අද ලංකාව හැම තැනක ම වගේ මතුවෙන රටක්. මේ නිසා එක තැනක දී අප කරන ප‍්‍රකාශයක් තවත් තැනක දී අවාසිදායක ලෙස බලපාන්න බෑ.අල්ලස් කොමිසමේ ප‍්‍රධානියා ඉවත් කරලා වත්මන් රජය මහා පරිමාණ වංචා දූෂණවල යෙදෙන බවට අන්තර් ජාතිකවත් යම් ප‍්‍රචාරයක් දියත් වෙනවා. මේ කැළල මකන්නේ කොහොමද?අල්ලස් කොමිසමේ ප‍්‍රධානියා මාරු කරලා තියෙන්නේ පරිපාලන තීරණයක් අනුවයි. අල්ලස් කොමිසම කි‍්‍රයාත්මකයි. පරීක්‍ෂණ සුපුරුදු ලෙස කෙරෙනවා. නිලධාරීවරයෙක් මාරු කිරීම කොමිසම අකී‍්‍රය කිරීමක් වෙන්නේ නෑ. මේවා ගැන අන්තර්ජාතික ප‍්‍රශ්න නෑ. ඔන්න අධිකරණය වහලා නීතියක් නැතුව රටක් කර ගෙන යන්න තීරණයක් ගත්තොත් එතැන දී අන්තර් ජාතික මතයක් මතුවෙනවා. මේක එහෙම ප‍්‍රශ්නයක් නෙවෙයි. ඒත් සමහරු මෙය සටන් පාඨයක් කර ගන්න හදන බව නම් පෙනෙනවා.ඉන්දියාවේ හොඳ හිත දිනාගන්න ශ‍්‍රී ලංකා ආණ්ඩුව ජාතික සම්පත් හා ආර්ථිකයේ වැදගත් ම ක්‍ෂේත‍්‍ර ඉන්දියාවට පවරා දෙමින් සිටින බවත් ති‍්‍රකුණාමලයේ අක්කර දහස් ගණනක් ඉන්දියාවට පවරා දීමට යන බවටත් චෝදනා නැඟෙනවා.මෙය සම්පූර්ණ වැරදි කරුණු දැක්වීමක්. ඔය චෝදනාවලට මම පාර්ලිමේන්තුවේදීත් උත්තර දුන්නා. කොහේ වත් තැනක ඉන්දියාවට ඉඩම් පවරා දී නෑ. එහෙම දෙයක් වත්මන් ආණ්ඩුව යටතේ සිද්ධ වෙන්නෙත් නෑ. නමුත් ඉන්දීය ආයෝජන මේ රටට එනවා. ඒවා රටට වාසිදායකයි. ඔය චෝදනා නඟන අයට මම කියනවා ඒ කරුණු ඔප්පු කරන්න කියලා.නමුත් 13 වැනි සංශෝධනය පූර්ණ වශයෙන් බලාත්මක කිරීමට තීරණය වුණේ ඉන්දියාවේ බලපෑම නිසයි?ඉන්දියාවේ කිසිම බලපෑමක් නෑ. මම ඉන්දීය අගමැතිතුමාව දහ දොළොස් වතාවක් හමු වී තියෙනවා. ඒ කිසිම වෙලාවක 13 වැනි සංශෝධනය ගැන කතා කරලවත් තිබුණේ නෑ. අනික් එක 13 වැනි සංශෝධනය කියන්නේ වසර 20 ක් මේ රටේ කි‍්‍රයාත්මක වෙන නීතියක්. පූර්ණ වශයෙන් බලය විමධ්‍යගත කරන්නේ රටේ සංවර්ධනයට මිස ඉන්දියාවේ බලපෑමකට නොවෙයි. කොළඹ සංවර්ධනය ගමට ගෙන යෑම තමා ජනාධිපතිතුමා ගේ අරමුණ.රටේ පාලන බලය හිමි පක්ෂයක් කවදාවත් ආයුධ සන්නද්ධ කණ්ඩායම් එක්ක එකතුවෙලා මැතිවරණවලට තරග වැදිලා නෑ. ඒත් කරුණා පාර්ශ්වය සමඟ අද ආණ්ඩු පක්ෂය එක ලකුණකින් තරග වදිනවා.ඔය එ.ජා.ප. යේ චෝදනාවක්. මේ තරග කරන්නේ ආයුධ ගත්ත ත‍්‍රස්ත කල්ලියක් නොවෙයි. ප‍්‍රජාතන්ත‍්‍රවාදී ලෙස ලියාපදිංචි වුණ දේශපාලන පක්ෂයක් විදිහටයි. ඔවුන් මේ රටේ ව්‍යවස්ථාවට අනුව මැතිවරණ කොමසාරිස් දෙපාර්තමේන්තුව විසින් පිළිගත් පක්ෂයක්. ඔය එ.ජා.ප.ය කියන කතා තේරුමක් නෑ. එ.ජා.ප.ය බලයේ හිටිය 87, 88, 89 කාලයේ දී තමා ඔය ප‍්‍රා, කහ බළල්ලු, කළු බළල්ලු කියන ආයුධ සන්නද්ධ කල්ලි කි‍්‍රයාත්මක වුණේ. එදා එා. ජා. ප.ය ඡන්ද කරන්න මේ සංවිධාන පාවිච්චි කළේ නැද්ද කියලා මම අහනවා.ත‍්‍රස්තවාදයෙන් මිදිලා ප‍්‍රජාතන්ත‍්‍රවාදී දේශපාලනයට ආ පිරිසක් සමඟ එකතු වෙන්නේ නැතිව ඔවුන් නැවත ත‍්‍රස්තවාදයට තල්ලු කරන්න කියල ද කියන්නේ. නමුත් වත්මන් ආණ්ඩුව ආයුධ සන්නද්ධ කණ්ඩායම් එක්ක කිසිම ගනුදෙනුවක් කරන්නේ නෑ.ඔබට එරෙහිව ප‍්‍රබල ලෙස චෝදනා නැඟෙනවා. විදේශ අමාත්‍යාංශයේ මුදල් අනවශ්‍ය ලෙස නාස්ති කරනවාය කියලා. ඇතැම් ප‍්‍රවෘත්ති පළවුණා වසරකට වෙන් කළ මුදල් මාස හයකින් ඉවර කරලාය කියලා. මේ තරම් වියදමක් දරන්නේ ඇයි?ඔය ප‍්‍රවෘත්ති පළ කළ පුවත්පතට අපි කිව්වා, කාරණේ ඔප්පු කරන්න සාක්කි ඉදිරිපත් කරන්න කියලා. ඔය කියන විදිහට මුදල් වියදම් කරන්න අපට හැකියාවක් නෑ. වසර මුල දී අයවැයෙන් වෙන් කරන මුදලින් තමා අපේ වැය දරන්න වෙන්නේ. මම මේ අමාත්‍යාංශ බාර ගත්තේ 2007 ජනවාරි 20, මුදල් වෙන් කර තිබුණේ 2006 දී යි. අන්තර්ජාතිකව අපට ත‍්‍රස්තවාදයට එරෙහිව විශාල වැඩ කොටසක් පැවරිලා තිබුණා. අවම මුදලකින් උපරිම සේවයක් ලබා ගන්නයි කි‍්‍රයා කෙළේ. ඒ සේවයේ ප‍්‍රතිඵල අද රටට ලැබී තියෙනවා. කොටි ත‍්‍රස්තවාදීන් බොහෝ රටවල තහනමට ලක් වුණා. 2006 දී නියෝජ්‍ය ඇමැතිවරයෙක් හිටියේ නෑ. නමුත් පසුව නියෝජ්‍ය ඇමැති ධූරයක් ඇති කළාම වෙන් කළ මුදලින් යම් ප‍්‍රමාණයක් එතැනට යොමු කරන්නත් වුණා. ඊට අමතරව 2007 දී ශ‍්‍රී ලංකාවට සාමාජිකත්වය ලබා ගන්න පුළුවන් වුණා ආසියානු කලාපීය මණ්ඩලයේ ප‍්‍රධාන රටවල් 27 කින් එකක් බවට ශ‍්‍රී ලංකාව පත් වුණා. (ඒඵඪචද ඛ්ධ – ධනපචබඪධද ච්ඪචතධඨභඥ) නමැති සංවිධානයේත් සාමාජිකත්වය ගන්න හැකි වුණා. එහි දී ප‍්‍රධාන රටවල් තිහකින් එකක් බවට ශ‍්‍රී ලංකාව පත්වුණා මීට අමතරව එ. ජා. මහ සමුළුව, පොදු රාජ්‍ය මණ්ඩලය වැනි අන්තර්ජාතික සමුළු විශාල ගණනකට සහභාගි වෙන්නත් සිදු වුණා. මේවාට අපි අලුතෙන් සල්ලි ගත්තේ නෑ. කලින් වෙන් කර තිබුණ මුදල්මයි පාවිච්චි කෙරුවේ. දැන් විපක්ෂයට සැකයක් තියෙනවා මේ තරම් වැඩ කොටසක් කළේ කොහොමද කියලා.නමුත් ප‍්‍රශ්නය ඔබ ලංකාවේ ඉන්නවාට වඩා වැඩි කාලයක් ගත කරන්නේ විදේශ රටවල. මෙතන සාධාරණ ප‍්‍රශ්නයක් තියෙනවා.බොහෝ ම වැරැදි ප‍්‍රකාශයක්. අද ලෝකය කුඩා වෙලා, එහෙත් රටේ අවශ්‍යතා ශීඝ‍්‍රයෙන් වැඩි වෙලා. යුනෙස්කෝ තරගය රටවල් 130 ක සහයෝගයෙන් අපි ජයග‍්‍රහණය කළා. මේ වතාවේ මානව හිමිකම් කවුන්සලයටත් තරග වදිනවා. මේ සඳහා විදේශ රටවල් 140 ක විතර සහාය අපට උවමනා වෙනවා. රට ඇතුළේ ඉඳගෙන කතා කර කර හිටියට මේවා දිනන්න බෑ. දැන් කොටි එරිති‍්‍රයාවේ කි‍්‍රයාත්මක වෙනවා. එහෙනම් අපිත් කි‍්‍රයාත්මක වෙලා ඒ බලය විනාශ කරන්න කටයුතු කළ යුතුයි. ඒ ඒ රටවල විදේශ ඇමැතිවරුන් ගේ උපරිම සහාය ලබා ගන්න වෙනවා. මේක ටෙලිෆෝන් එකෙන් කරන්න පුළුවන් වැඩ නෙවෙයි. වසර විස්සකට තිහකට කලින් තිබුණට වඩා අද විදේශ ඇමැතිවරයකු ගේ කාර්යභාරය කිහිප ගුණයකින් ඉහළ ගිහින්. කොටි ත‍්‍රස්තවාදයට එරෙහිව අපේ හමුදාව මෙහෙයුම් කරත්දී අන්තර්ජාතිකව කි‍්‍රයාත්මක වෙන්නත් ඕනේ. කොටින් ගේ බොරු ප‍්‍රචාරවලට උත්තර දෙන්න ඕනේ. අපේ ආර්ථිකය දුවන්නේ අන්තර්ජාතික වෙළෙඳපළ මතයි. මේවා හරිහැටි කි‍්‍රයාත්මක වෙන්න අපි කි‍්‍රයාශීලීව කටයුතු කළ යුතුව තියෙනවා. අන්තර්ජාතික වෙළෙඳපළට අවශ්‍ය ශ‍්‍රී ලංකා ප‍්‍රතිරූපය අපි ගොඩනඟා ගෙන ඒක පෙන්වන්නත් වුවමනායි. තව වසර පහකින් ලබා ගන්න තිබුණසාක් සමුළුව අපි මේ මැයි මාසයේ ලංකාවේ පවත්වන්න අවශ්‍ය අවස්ථාව ගත්තා. තරගකාරීව කටයුතු නොකළොත් මේ ගමන යන්න බෑ.තානාපති කාර්යාලවලට දේශපාලන හෙංචයියන් පත් කරනවා මිසක් රාජ්‍ය තාන්ත‍්‍රික දැනුම ඇති අය නො යවන බවටත් කාලයක සිට චෝදනා නැඟෙනවා.සමස්ත තානාපති සේවයටම යොදා ගෙන තියෙන්නේ නිලධාරීන් දෙසිය ගණනක් විතරයි. රටවල් 55 ක තානාපති කාර්යාල තියෙනවා. ලංකාව ඇතුළේ අඩුම තරමින් නිලධාරීන් 40 ක් වත් තියා ගන්න ඕනේ. එතකොට විදේශ රටවල ඉන්නේ නිලධාරීන් එකසිය හැට ගණනක් විතරයි. එක රටකට වැටෙන්නේ තුන් දෙනයි. මේ නිසා කොන්ත‍්‍රාත් පදනම මත සුදුසුකම් ඇති අය බඳවා ගන්න වෙනවා. මගේ ඉල්ලීම මේ සංඛ්‍යාව තවත් හතළිහකින් වැඩි කරන්න කියලයි. නිත්‍ය තානාපති සේවාවට එක කාර්යාලයකට නිලධාරීන් හතර දෙනකුවත් යොදවන්න ඕනේ. මම මේ අමාත්‍යාංශය බාර ගන්න කොට සමහර තානාපති කාර්යාලවල එකම නිත්‍ය නිලධාරියෙක් වත් හිටියේ නෑ. ඒ තත්ත්වය දැන් වෙනස් කර ගෙන යනවා. නුසුදුසු තානාපතිවරුන් ආපසු කැඳවීමත් දැන් කෙරෙනවා. මේක ඉතාම විවෘතවයි කෙරෙන්නේ.සාක් සමුළුව මැයි මාසයේ දී පවත්වන්න නියමිතයි. මේ සඳහා අධික ආරක්ෂක වියදමක් දරන බවත් කියැවෙනවා. මේ මොහොතේ මෙවැනි වියදමක් දැරීම රටට ඔරොත්තු දෙනවාද?මේ රටට වසර පහක් තිස්සේ රාජ්‍ය නායකයෙක් ඇවිත් නෑ. දැන් තමා ඒ අවස්ථාව එන්නේ, මෑතකදී මාලදිවයින් ජනාධිපතිතුමා පැමිණියා. වසර පහක් තිස්සේ ශී‍්‍ර ලංකාවට රාජ්‍ය නායකයන් නාවේ රටේ පිළිගැනීම ගැන යම් ප‍්‍රශ්නයක් තිබුණ නිසයි. මහින්ද රාජපක්ෂ ජනාධිපතිතුමා ගේ උපදෙස් පරිදි මම හැම විටම කි‍්‍රයා කරන්නේ රාජ්‍ය නායකයන් අතර ශ‍්‍රී ලංකාව ඉහළ තැනකට ගේන්නයි. ශ‍්‍රී ලංකාව අන්තර් ජාතික සමුළු පවත්වන වේදිකාවක් බවට පත් කළ යුතුයි. අනෙක් රටවල් තරග කරන්නේ තමන් ගේ රටට ඒ අවස්ථා ගන්නයි. ලංකාවේ සක් සමුළුව තිබුණේ මීට වසර 10 කට ඉස්සරයි. ඉන් පස්සේ කිසිම රාජ්‍ය නායක සමුළුවක් මෙහේ තිබුණේ නෑ. දැන් සාක් සමුළුව වසරකට පෙර ලංකාවේ පවත්වන්න අවස්ථාව ගත්තාම නියමිත කාලයට වසරකට පෙර අපට සාක් සමුළුවේ සභාපති ධූරය ලැබෙනවා. මේක ලංකාවට විශාල ගෞරවයක්. අපේ ප‍්‍රතිරූපයටත් රටේ සංවර්ධනයටත් මේක ලොකු හයියක් වෙනවා. අද සාක් කලාපයේ රටවල් අතර ශ‍්‍රී ලංකාව ඩොලර් බිලියන ගණන් වටිනා වෙළෙඳ ගිවිසුම් පවත්වා ගෙන යනවා. සාක් සමුළුවේ ප‍්‍රධානියා වුණහම අපට ලෝකයත් එක්ක කරන ගනු දෙනු තවත් පහසු වෙනවා. අපි ඊළඟට උත්සාහ කරන්නේ පොදු රාජ්‍ය මණ්ඩලීය සමුළුවත් ශ‍්‍රී ලංකාවේ පවත්වන්නයි.ඔබ වියදම ගැන ප‍්‍රශ්න කළා. ඔව් යම් වියදමක් යනවා. ඒක ඔය පත්තරවල තිබුණ තරම් වියදමක් නම් නෙවෙයි. නමුත් මේ වියදම හොඳ අනාගත ආයෝජනයක්. ශ‍්‍රී ලංකාවේ අන්තර්ජාතික සමුළු පවත්වන්න පුළුවන් රටක් බව ලෝකයට පෙන්වන්න මේක හොඳ අවස්ථාවක්. ආරක්ෂාව නෑ කියලා සාක් සමුළුව කරන්න බෑ කිව්වොත් මේ රටට සංචාරකයෝ එයිද? ආයෝජකයෝ එයිද? සාක් සමුළුව නිසා කලාපයට විතරක් නෙවෙයි මුළු ලෝකයේම ලංකාවට පුළුල් ප‍්‍රචාරයක් ලැබෙනවා. ඒක මිල කළ නොහැකියි. අන්තර්ජාතික සමුළු අවස්ථා ලබා ගන්න අද ලෝකයේ රටවල් පෝළිමේ ඉන්නවා. මොකද රටක හයිය සහ පෞරුෂය පෙන්වන්න ඒකෙන් හොඳ අවස්ථාවක් එනවා.දැන් මේ සමුළුව පවත්වන්නේ මහනුවරයි. ඒත් අලුත් ගොඩනැඟිලි හදන්නේ නෑ. තියෙන ගොඩනැඟිලි පිළිසකර කරල හදා ගන්නවා අඩු වියදමක් දරලා ඉතාම අභිමානවත්ව සාක් සමුළුව පවත්වනවා.මේ සමුළුවට අමෙරිකාව, චීනය, යුරෝපය ඇතුළු ප‍්‍රධාන රටවල් හතළිහක නියෝජිතයන් නිරීක්ෂක මට්ටමින් සහභාගි වෙනවා. අමතරව රටවල් 14 ක විදේශ ඇමැතිවරුන් එනවා. වියදම් යනවා ය කියලා අපි මේ වගකීම් කර ඇරියොත් අපේ අනාගත අවස්ථා විශාල වශයෙන් අහිමි වෙනවා.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=ab0803092</link>
    <topic>“මලික්ලා තිස්සට ගහනවා ඒත් පක්ෂයේ සපෝට් එක තිස්සටලු”</topic>
    <author>චන්දන බණ්ඩාර</author>
    <content>මාවිල් ආරු කොටින්ට තියෙන කාලෙ කාටද හිතුණෙ නැඟෙනහිර ඡන්දයක් තියන්ඩ පුළුවන් වෙයි කියලා“මලික්ලා තිස්සට ගහනවා ඒත් පක්ෂයේ සපෝට් එක තිස්සටලු”එ.ජා.ප. ලොක්කෙකුට ඉහළ පෙළේ කැපිල්ලක්නියෝජිතයන් 101 ක් තෝරා ගැනීමට 2,70,471 ක් ඡන්ද පෝළිමේචන්දන බණ්ඩාරගිය සඳුදා අරලියගහ මන්දිරයේදී රජයේ පාර්ලිමේන්තු කණ්ඩායම් රැස්වීම පැවැත්විණි. ඒ ජනාධිපතිතුමාගේ ප‍්‍රධානත්වයෙනි. පාර්ලිමේන්තු කණ්ඩායම් රැස්වීමේදී මුලින් ම සාකච්ඡාවට ගැණුනේ වෘත්තීය තාක්ෂණ විශ්වවිද්‍යාලය පිහිටුවීම ගැනය. මේ කාරණය පිළිබඳව පාර්ලිමේන්තුවේදී කථා කරන අයගේ ලැයිස්තුව සකස් කිරීමද මෙහිදී සිදුවීය. ඒ අතරේදී ඇමැති දිනේෂ් ගුණවර්ධන ඇසූයේ මේ විශ්වවිද්‍යාලයෙන් ආචාර්ය උපාධි දෙන්නැද්ද කියාය. එසේ කියා ඇමැති දිනේෂ් බැලූයේ තමාට පිටුපස සිටින මැති ඇමැතිවරු දෙසය. එවෙලේ ඇමැති දිනේෂ්ට මර්වින් සිල්වා ඇමැතිවරයා නම් දකින්නට ලැබුණේ නැත.මෙතැන සිටි රාධකි‍්‍රෂ්නන් මන්තී‍්‍රවරයා ජනාධිපතිතුමාගෙන් ඉල්ලීමක් කෙළේය. ඒ මහා ශිව රාති‍්‍රය දිනයේ ශබ්ද විකාශන යන්ත‍්‍ර පාවිච්චි කරන්න ඉඩ දෙන්න කියායි. ඇමැති චම්පික රණවක කීවේ ප‍්‍රශ්නයක් නෑ කියාය. ආගමික ස්ථානවල පූජා පවත්වන අවස්ථාවල ශබ්දවාහිනී යන්ත‍්‍ර පාවිච්චි කරන්න පුළුවන්. හැබැයි ඒකට ප‍්‍රදේශයේ ජ්‍යෙෂ්ඨ පොලිස් අධිකාරිගේ අවසරය ගන්න විතරයි තියෙන්නේ ඇමැති චම්පික රණවක කීවේය.ජනපති එවෙලේම පොලිස්පති වික්ටර් පෙරේරාට කථා කෙළේය. “මහා ශිව රාති‍්‍රය දිනයේ රටේ හැම කෝවිලකම ශබ්ද විකාශන යන්ත‍්‍ර පාවිච්චි කරන්න අවසරය දෙන්න කියලා හැම පොලිසියකටම දන්වන්න.” ජනාධිපතිතුමා පොලිස්පතිවරයාට උපදෙස් දුන්නේය.”මට හරි පුදුමයි මේ දවස්වල එ.ජා.ප. මන්තී‍්‍ර ලක්ෂ්මන් කිරිඇල්ල වෛරී භාෂාවකින් කථා කරන්නේ. දූෂණය ගැන කථා කරන්නෙත් වෛරයෙන්. එයාට ඇතුළේ ප‍්‍රශ්න තියෙනවා වගේ” ජනාධිපතිතුමා තම මන්තී‍්‍ර කණ්ඩායමට කීවේය.ජනාධිපතිවරයාගේ වචනයත් සමඟම මන්තී‍්‍රවරු එක්සත් ජාතික පක්ෂයේ වත්මන් අර්බුද ගැන කියන්නට පටන් ගත්හ. හදිසියේම රට ගිය තිස්ස දැන් ලංකාවට ඇවිත් තියෙන්නේ. දැන් මලික් තිස්ස ගැටුම උග‍්‍ර වෙමින් තියෙන්නේ. හැබැයි දැන් තිස්සගේ කට වහලා තියෙන්නේ. මලික් සමරවික‍්‍රමගේ කණ්ඩායම ඉරුදින පත්තරෙන් තිස්ස විවේචනය කරනවා. කොහොම හරි තිස්ස අත්තනායක වට්ටන්න සහ දේශපාලන වශයෙන් අනාථ කරන්න මේ හදන්නේ. ඒත් වැඩිපුර සපෝට් එක තියෙන්නේ තිස්සටලු. මන්තී‍්‍රවරු කීහ.මහාමාර්ග හා මාර්ග සංවර්ධන ඇමැති ජෙයරාජ් ප‍්‍රනාන්දුපුල්ලේඑතැන සිටි තවත් මන්තී‍්‍රවරුන් කීවේ එ.ජා.ප. මන්තී‍්‍ර ලක්ෂ්මන් කිරිඇල්ලට එරෙහිවත් කුමන්ත‍්‍රණ තිබෙන බවය. ඔහු එ.ජා.ප.ය ගැන කනස්සල්ලෙන් සිටින බවද මන්තී‍්‍රවරු කීහ. මේ අවස්ථාවේ ඇමැති ජෙයරාජ් ප‍්‍රනාන්දු පුල්ලේ සිරස මාධ්‍ය ජාලය ගැන කීවේය. “කිලිනොච්චියට ගුවන් හමුදාව ප‍්‍රහාර එල්ල කරන කොට සිරස වැඩසටහනක් හදලා පෙන්නුවා වයසක අයත් ඒ ප‍්‍රහාරවලින් තුවාල වුණා කියලා. ඒ විතරක් නෙවෙයි ප‍්‍රතිකාර කළ වෛද්‍යවරයකු යයි කියාගන්නා අයකුගේ ප‍්‍රකාශයකුත් අරන් පෙන්නුවා. ඇමැති ජෙයරාජ් ප‍්‍රනාන්දුපුල්ලේ එසේ කියන විට එතැන සිටි අනෙක් මන්තී‍්‍රවරු සිරස මාධ්‍ය ජාලය විවේචනය කරන්නට පටන් ගත්හ.ඇමැති ජෙයරාජ් සිරස ගැන තවත් කථාවක් කීවේය. “එල්.ටී.ටී.ඊ. හිතවාදී ඉලංකෝවන් අත්අඩංගුවට ගත්තාම සිරස කීවේ එය පැහැර ගැනීමක් කියලා. පස්සේ ඉලංකෝවන් ප‍්‍රභාකරන් එක්ක ඉන්න ඡායාරූප එළියට දැම්මාම සිරස කටවහගත්තා” ඇමැතිවරයා කීවේය.මේ රටේ ලොකුම අඩුව ගායකයෝ නැතිකමද?එ.ජා.ප. හිටපු සභාපති මලික් සමරවික‍්‍රමපසුගියදා ජනපතිතුමා සහභාගි වූ රත්නපුර ජන රැළියේදී ද ජනතාවගෙන් සිරස මාධ්‍ය ජාලයට චෝදනා එල්ල විය. ඒ ජනාධිපතිතුමා මාධ්‍ය ගැන රැළියේ දී කථා කරන්නට පටන් ගත් අවස්ථාවේදීය. “කොටි සිරස.. කොටි සිරස... ජනතාව හඬ නැඟූහ. රජයේ පාර්ලිමේන්තු මන්තී‍්‍ර කණ්ඩායම් රැස්වීමේදී ඊළඟට අදහස් දැක්වූයේ ජනමාධ්‍ය ඇමැති අනුර ප‍්‍රියදර්ශන යාපාය. “සර් අපි මාධ්‍යවලට බලපත‍්‍ර දෙන්නේ කොන්දේසි නැතිවනේ. ජාතික ආරක්ෂාව සහ සංස්කෘතියට බලපෑම් වෙන අවස්ථාවලදී රජයට ඊට එරෙහි වෙන්න කොන්දේසි නෑ.” ඇමැතිවරයා කීය.මේ අවස්ථාවේ එතැන සිටි මන්තී‍්‍රවරයෙක් කීවේ පසුගිය දිනක උඩවත්තේ නන්ද හිමියන් කළ ප‍්‍රකාශයක් ගැනය. සිරස සුපර් ස්ටාර් වැඩසටහන ගැන නන්ද හාමුදුරුවෝ පවසා තිබුණේ මෙවැනි කථාවක්. “මේ රටේ ලොකුම අඩුව ගායකයෝ නැති කමද? ඒත් එයාලා එහෙම හිතාගෙන මේ රටේ තරුණයෝ නැතිකරන කුමන්ත‍්‍රණයක් කරගෙන යනවා.” මන්තී‍්‍රවරු ජනාධිපතිතුමාට කීහ.ගිය බදාදා අරලියගහ මැදුරේදී කැබිනට් මණ්ඩල රැස්වීම පැවැත්විණි. ඒ ජනාධිපතිතුමාගේ ප‍්‍රධානත්වයෙනි. එදින කැබිනට් මණ්ඩලය සාකච්ඡා කෙළේ 17වන ව්‍යවස්ථා සංශෝධනය ගැනය. මේ අවස්ථාවේ ඇමැති නිමල් සිරිපාල ද සිල්වා කීවේ “සර් අද පාර්ලිමේන්තුවේදී හදිසි නීති විවාදය ගැන උදේ 11.00 විතර වෙනකම් කථා කෙරුණේ් නෑ. වැඩිපුරම කථා කෙරුණේ 17වන සංශෝධනය සහ අල්ලස් හෝ දූෂණ කොමිසම ගැනයි.” ඇමැති නිමල් සිරිපාල ද සිල්වා කීය.”සර් පාර්ලිමේන්තුවේ විනය බින්දුවට බැහැලා. කථානායකතුමා විදේශගත වෙනවා. ඒ ගැන එයා මොනවත් කියන්නේ නෑ” අමැති ජෙයරාජ් ප‍්‍රනාන්දුපුල්ලේ කීවේය. කැබිනට් මණ්ඩල රැස්වීම අවසානයේ ඇමැති බන්දුල බස්නායක සහ මහින්ද අමරවීර ජනාධිපතිතුමා සමඟ කථා කෙළේ ඇමැති බලතල ගැනය. එතැනදි ඇමැති බන්දුල බස්නායක ජනාධිපතිතුමාගෙන් ඉල්ලීමක් කෙළේය. “සර් සාලින්ද දිසානායක ඇමැතිතුමා ජාතිය ගොඩනැඟීමේ විෂයත් බාර ගත්තානේ. ඒ නිසා මට පොල් සංවර්ධන විෂය දෙන්න” ඇමැති බන්දුල බස්නායක කීය.ජනාධිපතිතුමා එහිදී කීවේ සාලින්ද ඔයාට ලැබිලා තියෙන්නේ හොඳ මිනිස්ටි‍්‍රයක්නේ ඔයා එතැනම ඉන්න කියාය. නැවතත් ඇමැති බන්දුල බස්නායක කීවේ “සර් මට බැහැ එතැන මට වැඩ කරන්න බලයක් නැහැ කියාය. ඒ නිසා මට පොල් සංවර්ධන විෂය දෙන්න බන්දුල බස්නායක ජනාධිපතිතුමාගෙන් ඉල්ලා සිටියේය. ඇමැති මහින්ද අමරවීර කීවේ “සර් මගේ ඇමැතිත් රට ගියා. එයා යනකොට කියලා ගිහිං තියෙනවා මං කියන කිසිම දෙයක් කරන්න එපා කියලා” මහින්ද අමරවීර ඇමැතිවරයා තම අවනඩුව කීවේය.”කොහොමත් කැබිනට් නොවන ඇමැතිවරන්ට ප‍්‍රශ්න තිබෙන බව මම දන්නවා. ඒනිසා එයාලාට බ‍්‍රහස්පතින්දා රැස්වීමක් කැඳවන්න මං කියලා තියෙනවා” ජනාධිපතිතුමා කීවේය.ගිය බදාදා සවස 5.30ට බලශක්ති හා මූල්‍ය ඉදිකිරීම ගැන සාකච්ඡාවක් පැවැත්විණි. ඇමැති රාජිත සේනාරත්න ඇමෙරිකානු බලශක්ති විශේෂඥයන් දෙදෙනෙකුද මේ රැස්වීමට කැඳවාගෙන ආවේය. මේ රැස්වීම ජනාධිපතිතුමාගේ ප‍්‍රධානත්වයෙන් පැවැතියේ අරලියගහ මැදුරේදීය. ඒ දෙදෙනා ලෝකයේ නවතම විදුලිබලය උත්පාදනය කරන ආකාරය ගැන කීවේය. “කිලෝමීටර 1.2 ක් උසට මීටර 600 ක් පළලට කුළුණක් මුහුදේ ඉදිකරන්න ඕනැ. ඒ කුළුණට මුහුදු ජලය කිලෝමීටර 1.2 ක් උසට පොම්ප කරන්න ඕන. ඒ මඟින් කරකවන ටර්බයිනයකින් මෙගා වොට් 400 ක විදුලියක් ජනනය වෙනවා. ඊට අමතරව අතිරේක ලාභයක් විදියට පිරිසිදු වතුර ගැලුම් ලක්ෂ 10 ක් ලැබෙනවා” ඇමෙරිකානු විශේෂඥයෝ ජනාධිපතිතුමා ප‍්‍රමුඛ ඇමැතිවරුන්ට පැහැදිලි කළහ.ජ.වි.පෙ. පාර්ලිමේන්තු මන්තී‍්‍ර ගාමිණී රත්නායකඇමැති රාජිත එහිදී කීවේ මේ ක‍්‍රමයෙන් රජයට ලාභ ලැබිය හැකි බවයි. මෙය අවුරුදු 15 ක් තිස්සේ යුද විශේෂඥයන් කළ අත්හදා බැලීමක ප‍්‍රතිඵලයක් බවද ඇමැති රාජිත කීය. “මේක සාර්ථකයි. අපි අලුත් ක‍්‍රමවලට යන්න ඕන” ඇමැති රාජිත වැඩිදුරටත් කීය. ඇමැති මහින්දානන්ද කීවේ රටේ තාප බලාගාරවලට විරෝධයක් ඇති නිසා මේ ක‍්‍රමය රටට ගැලපෙන බවයි. ඒ නිසා අද හෙටම මේ ගැන සකි‍්‍රය වාර්තාව කැඳවීම වැදගත් බවද ඇමැතිවරයා කීය. මේ අවස්ථාවට ඇමැති මහින්දානන්ද අලුත්ගමගේ සමඟ විදුලිබල අමාත්‍යාංශයේ ලේකම්වරයාද පැමිණ සිටියේය.”නැඟෙනහිර පළාත් පාලන ඡන්දය වළක්වන්න එජාප ය උත්සාහ කරනවා” ජනාධිපතිතුමා මෙහි දී කීවේ ය. “පැෆරල් සංවිධානය කියනවා නැඟෙනහිර ඡන්දය බය නැතිව තියන්න කියලා. ප‍්‍රශ්න නැති බවත් ඔවුන් කියනවා. පැෆරල් සංවිධානය තමයි ලංකාවේ මැතිවරණ ගැන වැඩි ම අත්දැකීම් ඇති සංවිධානය. එයාලා වාර්තාවක් දී තිබෙනවා නැඟෙනහිර සිදුවීම් ගැන. නැඟෙනහිර සුළු සිදුවීම් 26 යි. බරපතළ සිදුවීම් 4 යි. ඔවුන් කියනවා. පොදුවේ ඉතිහාසය ගැන සලකා බලන කොට මේවා ගණන් ගන්න ඕනෑ නෑ කියලා පැෆරල් සංවිධානය කියලා තියෙනවා” ජනාධිපතිතුමා කීවේ ය.”එයාලාට ඕනේ නැඟෙනහිර යුද්ධයක් තියෙන ප‍්‍රදේශයක් විදියට තියා ගන්න. මොකද එයාලාට එතකොටයි වාසි තියෙන්නේ. මොන බලපෑම් ආවත් නැඟෙනහිර පළාත් පාලන ඡන්දය තියනවා. ඒ එක්කම උතුරට දේශපාලන විසඳුමක් ඉක්මනට කි‍්‍රයාත්මක කරනවා.” ජනාධිපතිතුමා දැඩි ලෙස අවධාරණය කෙළේ ය.මන්තී‍්‍රවරු මෙරට නිපදවන කාර් පාවිච්චි කරන්න ඕනෑආර්ථික උපදේශක කමිටුව ගිය අඟහරුවාදා සවස 5.00 ට රැස්වූයේ අරලියගහ මැදුරේ දී ය. ඒ ජනාධිපතිතුමා ගේ ප‍්‍රධානත්වයෙනි. බැසිල් රාජපක්ෂ, මහින්ද අමරවීර, ජගත් පුෂ්පකුමාර, සුරේෂ් වඩිවේල්, කරු ජයසූරිය, ජනාධිපති ලේකම් ලලිත් වීරතුංග, බන්දුල ගුණවර්ධන සහ රාජ්‍ය නිලධාරීන් මේ කමිටු රැස්වීමට එක්ව සිටියහ. රැස්වීමේ දී නිලධාරියකු කීවේ විදුහල්පතිවරු කැර තිබූ යෝජනාවක් ගැන ය. ඒ විදුහල්පතිවරුන්ට තීරු බදු රහිත වාහන බලපත‍්‍ර ලබා දෙන ලෙස ය. එම නිලධාරියා කීවේ “සර් විදුහල්පතිවරුන්ට වාහන බලපත‍්‍ර නම් දෙන්න එපා. එහෙම වුණොත් භාණ්ඩාගාරය හිස් වේවි” කියා ය.ඒ වෙලේ ජනාධිපතිතුමා කීවේ “මං එයාලාට උත්තරයක් දුන්නා. මං කීවා කවදා හරි ෆවුසි ගේ තෙල් ආපු වෙලාවට මං පර්මිට් එක දෙන්නම් කියලා. මං තාම හිතන්නේ මේ රටේ නිපදවන කාර් මහජන නියෝජිතයන් පාවිච්චි කරන තැනට ගේන්න ඕන” ජනාධිපතිතුමා අවධාරණයෙන් යුතුව කීවේ ය.රටේ සහල් මිල ගැන අදහස් පළ කෙළේ ජනපති ජ්‍යෙෂ්ඨ උපදේශක පාර්ලිමේන්තු මන්තී‍්‍ර බැසිල් රාජපක්ෂ ය. “දැන් නැඟෙනහිර සහ යාපනය ප‍්‍රදේශයේ කුඹුරු වගා කෙරෙනවා. ඒ විතරක් නෙවෙයි ගිය අවුරුද්දට වැඩිය මේ අවුරුද්දේ තිරිඟු පිටි පරිභෝජනය සියයට 50 කින් අඩුවෙලා. සත්ව ආහාරවලට සහල් අරගෙනත් හාල් හිඟ වුණේ නෑ” බැසිල් රාජපක්ෂ මන්තී‍්‍රවරයා පැහැදිලි කෙළේ ය.”මේ විදියට ඉදිරි කන්නවල දී සහල් ලැබෙන කොට සහල් මිල රුපියල් 50 ටත් අඩුවේවි” ආර්ථික කමිටුවේ සිටි නිලධාරියකු කීවේ ය. ඒ මොහොතේ ජනමාධ්‍ය ඇමැති අනුර ප‍්‍රියදර්ශන යාපා කීවේ “හැබැයි එහෙම වුණත් ගොවියාට වී සඳහා සාධාරණ මිලක් දෙන්න ඕන කියා ය. මිනිස්සු දැන් ලැබෙන වී අස්වැන්න විකුණන්නේ නැතිව මාර්තු වෙනකම් තියා ගන්නවා. මාර්තු අවසාන වෙන කොට වැඩි මිලකට විකුණන්න” ඇමැති අනුර ප‍්‍රියදර්ශන යාපා කීය.”අපිට මඟ තොට යන කොට පේනවා කුඹුරු පුරන්වෙලා ගිහිං. වැඩිපුර ම බස්නාහිර පළාතේ පුරං වෙලා තියෙන්නෙ. මෙහෙම වෙන කොට සහල් හිඟ වෙන එක පුදුමයක් නොවෙයි නේ” බැසිල් රාජපක්ෂ මන්තී‍්‍රවරයා කීවේ ය.සහල් මිල ගැන කථා කළ අවස්ථාවේ ජනාධිපතිතුමා කීවේ පසුගිය දා එක්තරා මාධ්‍යයක් සහල් මිල පිළිබඳව ගෙන ගිය වැරැදි ප‍්‍රචාරයක් හෙළි කෙළේ ය. “දැන් ජනමාධ්‍ය සහල් මිල තීරණය කරන සාධකයක් වෙලා. බොහෝ අවස්ථාවල එහෙම වුණ බව පෙන්වා පසුගිය දවසක එක්තරා රූපවාහිනී නාලිකාවක් කිව්වා සහල් මිල රුපියල් 100 ට ඉහළ ගියා කියලා. ඒ ප‍්‍රචාරය ගිය ගමන් කඩේ රුපියල් හැටට තිබුණු සහල් කිලෝව මුදලාලිලා රුපියල් 100 ට වැඩි කළා. ඔය ගැන අපේ ගමේ කෙනෙක් මට කථා කරලා කීවේ.” ජනාධිපතිතුමා කීවේ ය.සහල් මිල ගැන පළ වූ වැරැදි වාර්තාව නිසා ජනාධිපතිතුමා ටී. එන්. එල්. රූපවාහිනියේ ශාන් වික‍්‍රමසිංහට කථා කෙළේ ය. “සහල් රුපියල් සියයට වැඩිය අඩු මිලට තියෙනවා ඒ ගැනත් ප‍්‍රචාරයක් දෙන්න ජනාධිපතිතුමා කීවේ ය. ශාන් වික‍්‍රමසිංහ එවෙලේ කීවේ “හරි සර් මං ඒ වැඩේ රට වෙනුවෙන් කරන්නම්” කියා ය. ඉන් පසුව රුපියල් සියයට තිබූ සහල් මිල රුපියල් 60 ට අඩු වුණේ ය.”සහල් මිල විතරක් නෙවෙයි වී මිල ගැනත් අලුත් ම තත්ත්වය රාජ්‍ය මාධ්‍යවලින් නිතර ම ප‍්‍රචාරය කරන්න” ජනාධිපතිතුමා ඇමැති අනුර ප‍්‍රියදර්ශන යාපා දෙසට හැරී කීවේ ය. ඉන් පසුව ජනාධිපතිතුමා කීවේ “බඩු මිල ගැන ගම්වල ජනතාවගේ විරෝධයක් නැති බවයි. ගම්වල උදවිය තුන් වේලට ම බත් කන්නේ. තිරිඟු පිටි, ගෑස්වල මිල එයාලාට බලපාන්නේ නෑ.” ඒ සමගම රැස්වීමට එක් ව සිටි නිලධාරියෙක් කීවේ “සර් ලංකාවේ ගෑස් සිලින්ඩර 120,000 ක් මාසෙකට පාවිච්චි කරනවා. ඒත් මුළු ජනගහනයෙන් සියයට 16 යි ගෑස් පාවිච්චි කරන්නෙ. ජනගහනයෙන් සියයට 87% ක් ම පාවිච්චි කරන්නේ වෙනත් ඉන්ධන වර්ග“ නිලධාරියා කීවේ ය. ඉන්පසු ජනාධිපතිතුමා කීවේ අපිට කොළඹ ප‍්‍රදේශයේ ජනතාවට රුපියල් 50 ට සහල් දෙන්න පුළුවන් කියා ය. නමුත් කොළඹ අය කාර්වලින් ගිහින් සුපිරි වෙළෙඳසල්වලින් බඩුගන්න පුරුදු වෙලා ඉන්නේ කියා ය. ඉන් පසු ජනාධිපතිතුමා ආර්ථික කමිටුවට උපදෙස් දුන්නේ රටේ සාමාන්‍ය ජනතාවට සහල් කිලෝව රුපියල් 50 ට වත් දෙන ක‍්‍රමයක් සකසා දෙන ලෙස ය.එහි දී ආර්ථික කමිටුවේ සාකච්ඡාවට ලක්වූයේ සහල් කිලෝව රුපියල් 50 ට දෙන්නේ කෙසේ ද යන්න ය. ආර්ථික කමිටු සාමාජිකයෝ ඊට විවිධ විසඳුම් ඉදිරිපත් කරන්නට පටන් ගත්තේ ය. ජනාධිපති ජ්‍යෙෂ්ඨ උපදේශක පාර්ලිමේන්තු මන්තී‍්‍ර බැසිල් රාජපක්ෂ කීවේ මං සහල් අඩුවට දෙන්නම් කියා ය. “පන්නෙගමුව සහල් මෝල නවීකරණය කරලා වැඩේ පටන් ගන්නම්. ඒ වැඩේ මට බාර දෙන්න. ඊට පස්සේ සමුපකාර හරහා සහල් බෙදා හරින්න පුළුවන් මන්තී‍්‍රවරයා කීය.ඉන් පසුව ඇමැති මහින්දානන්ද අලුත්ගමගේ ඇසුයේ ටින් කිරි කර්මාන්තශාලාවත් ගැන ය. “ටින් කිරි කර්මාන්ත ශාලාව රජයට පවරා ගෙන නඩත්තු කරන්නේ් කොහොමද” ඇමැති මහින්දානන්ද ඇසී ය. “කොළඹ මං දන්න එක ම එක්කෙනයි ටින් කිරි බොන්නේ. එයා මා මුණගැසෙන්න ආවාම මං ලොකු ටිංකිරි කෝප්පයක් හදලා දුන්නා. එයා ඒක බීලා ගියා” ජනාධිපතිතුමා සිනහවෙමින් කීවේ ය.දින කිහිපයක් ගෙවමින් කොළඹට පැමිණි මරදන්කඩවල යකඩයා ගිය සතියේ ජනාධිපතිතුමා මුණ ගැසුණේ ය. අවුරුදු සියය ඉක්මවා සිටින ඔහු ජනාධිපතිතුමා හමු වී මන්තර දෙකක් කොළයක ලියා ජනාධිපතිතුමා අත තැබුවේ ය. “මං මේවා දෙන්නේ ඔබතුමා ගේ ආරක්‍ෂාවට. මං දුම් පානය කරන්නෙ නෑ, අරක්කු බොන්නෙ නෑ. මස් මාළු කන්නෙ නෑ. මං දීර්ඝායුෂ ලබලා තියෙන්නේ ඒ නිසායි” මරදන්කඩවල යකඩයා නොහොත් ජිනදාස ජනාධිපතිතුමාට කියන්නට පටන් ගත්තේ ය. ජනාධිපතිතුමා ද යකඩයා ගේ කථාවට හොඳින් සවන් දී ගෙන සිටියේ ය. “මට පේනවා ඔබතුමා මේ රට නිදහස් කර ගන්නවා. මේක බොහොම හොඳට සාර්ථක වෙනවා. ඔබතුමා දැන්ම ඡන්දයකට යන්න එපා. ඡන්දයෙන් වෙන්නේ මිනිස්සු ඇන කොටා ගන්න එක විතරයි.මං භාවනා කරන කොට දැනෙනවා ඔබතුමාට ලොකු ශක්තියක් තියෙනවා. මමත් ඔබතුමාට ආශිර්වාද කරනවා” යකඩයා කීවේ ය.ජනාධිපතිතුමා යකඩයා ගේ කථාව අවසන් වූ විට ඇසුයේ ඔයාට මොනවද මගෙන් වෙන්න ඕන කියා ය. මට මොනවත් ම එපා ජනාධිපතිතුමනි ඔබතුමා කරගෙන යන මේ වැඩපිළිවෙළ දිගට ම ගෙනියන්න. යකඩයා කීවේ ය. අවසානයේ යකඩයා ජනාධිපතිතුමාගෙන් සමුගෙන යන්නට සැරසෙද්දී ජනාධිපතිතුමා යකඩයා ගේ අතින් අල්ලා ඔහුට පුටුවෙන් නැගිටීමට උදව් කෙළේ ය.මට හරියට කේන්ති යනවාමහරගම එ.ජා.ප. සංවිධායක අර්වින් වීරක්කොඩි පසුගිය දා ආසන සංවිධායක ධූරයෙන් ඉල්ලා අස්වුණේ ය.මේ සමග ම එ.ජා.ප. මන්තී‍්‍ර රවි කරුණානායක සමග සුනිල් මාගම්මන සහ සුනිල් පීරිස් යන එ.ජා.ප. ප‍්‍රබලයෝ කේම්බි‍්‍රජ් ටෙරස් වෙත ගියහ. ඒ එ.ජා.ප. නායක රනිල් මුණගැසීමට ය. ඔවුන් රනිල් මුණගැසී කීවේ “සර්ට කේන්ති යනවා. අපි කියන දේට ඇහුම්කන් දෙන්න. සර් අරගෙන ආව අර්වින් වීරක්කොඩි අයින්වෙලා යනවා. මේවා කීවාම සර්ට තරහ යනවා. අපි කියන දේ අහන්න” එ.ජා.ප. ප‍්‍රබලයෝ රනිල්ට බල කරන්නට වූහ. එ.ජා.ප. නායක රනිල් වික‍්‍රමසිංහ ඒ සමගම රවි කරුණානායක මන්තී‍්‍රවරයාට කීවේ “මෙයාලා කියනවා මට කේන්ති යනවා කියලා. මං යනවා යන්න” කියමින් රනිල් කේන්තියෙන් එතැනින් නික්ම ගියේ ය.තිස්සට කපන මලික් සැලසුමක්මේ දිනවල එ. ජා. ප. නායක රනිල් පක්ෂයේ තවත් සංග‍්‍රාමයක් ආරම්භ කර තිබේ. ඒ එ. ජා. ප. මහ ලේකම් තිස්ස අත්තනායක දේශපාලන වශයෙන් අනාථ කිරීමටයි. තිස්ස අත්තනායක එ. ජා. ප. මහ ලේකම්වරයා දේශපාලන වශයෙන් අනාථ කිරීමේ කොන්ත‍්‍රාත්තුව නායක රනිල් බාරදී තිබෙන්නේ එ. ජා. ප. හිටපු සභාපති මලික් සමරවික‍්‍රමටය. එ. ජා. ප. යේ ම අභ්‍යන්තර ආරංචි මාර්ග පවසන පරිදි මලික් සමරවික‍්‍රම තම සහායට එ. ජා. ප. නායකයාගේ ඥාතියකුට අයත් ජාතික පුවත්පතක ලේඛකයන් කිහිප දෙනෙක් හරහා මේ කටයුත්ත කරමින් සිටී. ඊට අමතරව ඉරිදා දිනවල පළ වන විකල්ප පුවත්පතක් ද මේ කටයුත්තට යොදා ගෛන තිබෙන බව දේශපාලන ආරංචි මාර්ග පවසයි.එ. ජා. ප. යේ ජ්‍යෙෂ්ඨයන් දේශපාලන වශයෙන් අනාථ කිරීමට මේ දිනවල එ. ජා. ප. නායක රනිල් කටයුතු කරමින් සිටින අතර එහි තවත් පියවරක් ලෙස තිස්ස අත්තනායකට එරෙහි ව්‍යාපාරය ආරම්භ කොට තිබේ.විශේෂයෙන් තිස්ස අත්තනායක එ. ජා. ප. මහ ලේකම් ලෙස පත්වීමෙන් පසුව රට පුරා ගොස් එ. ජා. ප. ප‍්‍රබලයන් සමග සමීප සබඳතා ගොඩනඟා ගැනීම රනිල්ට ප‍්‍රශ්නයක් වී ඇති බව එ.ජා.ප. අභ්‍යන්තර ආරංචි මාර්ග හෙළි කෙළේය. යම් මොහොතක එ. ජා. ප. නායකත්වයට තිස්ස අත්තනායක අභියෝගයක් වෙනු ඇතැයි පවතින විශ්වාසය නිසා දැන්ම තිස්ස දේශපාලන ලෙස අනාථ කොට ඔහු කොන් කර දැමීම රනිල් ගේ අභිප‍්‍රාය වී තිබේ.මේ කුමන්ත‍්‍රණය දැනගත් එ. ජා. ප. මහලේකම් තිස්ස අත්තනායක කියා ඇත්තේ තමා දේශපාලන වශයෙන් අනාථ කිරීමට උත්සාහ ගතහොත් තමන් කරන්නේ කුමක්ද කියා හොඳටම දන්නා බවයි. මේ අතරතුර එ. ජා. ප. යේ කොළඹ දිස්ති‍්‍රක් මන්ති‍්‍ර රවි කරුණානායක ද මේ දිනවල එ. ජා. ප. මහ ලේකම් පුටුවට ඉව අල්ලමින් සිටින බව එ. ජා. ප. අභ්‍යන්තර ආරංචි මාර්ග හෙළි කෙළේය. මේ නිසා රවි කරුණානායක මන්තී‍්‍රවරයා ද තිස්ස අත්තනායක එ. ජා. ප. මහලේකම් ධූරයෙන් ඉවත් කරවීමට සැලසුමක් මේ දිනවල කි‍්‍රයාත්මක කරන බව දේශපාලන ආරංචි මාර්ග හෙළි කෙළේය. තිස්ස අත්තනායක රට පුරා එ. ජා. ප. පාක්ෂිකයන් අතර ජනපි‍්‍රය වීම නිසා ඇති වී තිබෙන බිය නිසා තිස්සට එරෙහි කුමන්ත‍්‍රණය දියත් කොට තිබේ.ගිය සති අන්තයේ එ. ජා. ප. නායක රනිල් වික‍්‍රමසිංහ සිටියේ කොළඹයි. රනිල් කොළඹට වී එ. ජා. ප. ආසන සංවිධායකයන්ට පක්ෂයේ කටයුතු ගැන උපදෙස් දීම ද ගිය සතියේ සිදු කෙරිණ. හදිසියේ විදේශගතවූ එ. ජා. ප. මහ ලේකම් තිස්ස අත්තනායක ගිය සඳුදා නැවත ලංකාවට පැමිණියේය. තිස්ස අත්තනායක මහ ලේකම්වරයා ගුවන් තොටුපළින් එළියට එනවාත් සමගම තිස්ස අත්තනායකගේ ජංගම දුරකථනයට සහ ඔහුගේ පෞද්ගලික ලේකම් ෂකීර් ගේ දුරකථනයට එ. ජා. ප. පාර්ලිමේන්තු සහ පළාත් සභා මන්තී‍්‍රවරු හිතවතුන් කතා කරන්නට පටන් ගත්හ. එ. ජා. ප. යේ තිස්සට එරෙහිව දියත්ව ඇති කුමන්ත‍්‍රණය ගැන තිස්සගෙන් විමසන්නට විය. ඒත් සමගම බොහෝ මන්තී‍්‍රවරු තිස්ස අත්තනායකගෙන් ඇසූයේ ජනපතිතුමා සමග කෙරුණ සාකච්ඡාවේදී තිස්ස සහභාගි නොවීම ගැනයි. ඒ ගැන විවිධ කට කතා පැතිර යන බවයි. ඒ සමගම මන්තී‍්‍රවරුන් බොහෝ දෙනා තිස්සට කිවේ, “ඔබතුමා ආණ්ඩුවට එරෙහිව කරගෙන යන වැඩ පිළිවෙළ ඉතා සාර්ථක බවය. මහ ලේකම් විදියට නිදාගෙන හිටියොත් ආණ්ඩුවට රිදෙන්නේ නැහැනේ. මේ නිසාම ආණ්ඩුවට වැඩිය එ. ජා. ප. ඇතුලේම අයත් බය වෙලා. මෙයාලා එක එක කුමන්ත‍්‍රණ කරලා ඔබතුමාව අධෛර්යට පත් කළොත් පක්ෂයට හානි වෙන්නේ.” මන්තී‍්‍රවරු කීහ.තිස්සට දුරකථනයෙන් කතා කළ එ. ජා. ප. මන්ති‍්‍රවරුන්ට තිස්ස අත්තනායක කීවේ, “මං කැපවෙලා ඉන්නේ නායකයාත් රැක ගෙන පක්ෂයත් රැක ගෙන ආණ්ඩුවක් හදන්න. ඒ අස්සේ අපේම අය පටු පරමාර්ථ තියාගෙන බොළඳ වැඩ කරනවා.” තිස්ස ඉතාම සන්සුන්ව පිළිතුරු බැන්දේය.ගිය අඟහරුවාදා සිරිකොත මූලස්ථානයේදී එ. ජා. ප. පරිපාලන කමිටුව රැස්වූහ. රුක්මන් සේනානායක එ. ජා. ප. සභාපතිවරයා, එ. ජා. ප. මහ ලේකම් තිස්ස අත්තනායක සහ සරත් රණවක ඊට සහභාගි වූහ.ජාතික හෙළ උරුමයෙන් ජන හමු 200 ක්ගිය සතියේ සෙනසුරාදා ජාතික හෙළ උරුමය තම පක්ෂයේ ප‍්‍රතිසංවිධාන කටයුතු ඇරැඹුයේ කළුතර නගර ශාලාවේ පැවැති උත්සවයකිනි. එදින හෙළ උරුමයේ දිසා සමුළුව පැවැතියේ මන්තී‍්‍ර අතුරලියේ රතන හිමියන්ගේ ප‍්‍රධානත්වයෙනි. මෙවර එහි තේමාව වූයේ ‘ජාතියට රටක්, මතට තිතක්, දරුවන්ට හෙටක්, තුරු ලිය පිරි බිමක්’ යන්නය.ඉදිරි මාස ජාතික හෙළ උරුමයේ දිසා සමුළු සියල්ල පවත්වා පක්ෂයේ ප‍්‍රතිසංවිධාන කටයුතු වේගවත් කිරීමට හෙළ උරුමය තීරණය කැර තිබේ. ඒ සඳහා හැඩිගල්ලේ විමලසාර හිමි, උදය ගම්මන්පිල සහ නිශාන්ත වර්ණසිංහ ඇතුළත් කොට කමිටුවක් ද පත් කැර තිබේ. මේ මගින් රට පුරා ජනහමු 200 ක් පැවැත්වීමට නියමිතය. මැයි මාසයේදී ජාතික හෙළ උරුමයේ පස්වන මහා සම්මේලනය පැවැත්වීමට නියමිතය.ගිය සතියේ බදාදා ජ.වි.පෙ. පාර්ලිමේන්තු කණ්ඩායම් රැස්වීම පැවැත්වුණේ පාර්ලිමේන්තුවේදීය. එහිදී මන්තී‍්‍ර බිමල් රත්නායක කීවේ වෘත්තිය හා තාක්ෂණ විශ්ව විද්‍යාල පනතේ බරපතල ප‍්‍රශ්න තිබෙන බව ය. ඒ නිසා ලබන 18 වෙනිදා පාර්ලිමේන්තු උපදේශක කාරක සභාව රැස් කරන්න නියමිත බව ද මන්තී‍්‍රවරයා කීය. “අද උපදේශක කාරක සභාව රැස් කරන්න යනවා කියලත් ආරංචියි” ජ.වි.පෙ. තවත් මන්තී‍්‍රවරයෙක් කීය.පාර්ලිමේන්තුවේදී කෑගල්ල දිසා මන්තී‍්‍ර ගාමිණී රත්නායක එ.ජා.ප. මන්තී‍්‍රනි රේණුකා හේරත් ගෙන් ප‍්‍රශ්නයක් ඇසුයේ ය. “ගිය සතියේ ඔයාලාගේ ලොක්කා ජනාධිපතිතුමා හම්බ වෙන්න ගියා නේද? 17 වෙනි සංශෝධනය ගැන කථා කරන්න ගිහිං 13 වෙනි සංශෝධනය කි‍්‍රයාත්මක කරන්න එකඟවෙලා ආවා නේද” ජ.වි.පෙ. මන්තී‍්‍රවරයා ඇසීය.ඒ සමඟම ජ.වි.පෙ. මන්තී‍්‍ර විජිත රණවීර රේණුකා හේරත් මන්තී‍්‍රවරියගෙන් තවත් ප‍්‍රශ්නයක් ඇසුයේ ය. “ඔයාලා සර්ව පාක්ෂික නියෝජිත කමිටු රැස්වීමෙන් ඉවත් වුණා. ඒ විරෝධය පල කරලා. දැන් 13 වෙනි සංශෝධනය කි‍්‍රයාත්මක කරන්න එකඟ වෙනවා. ඉතින් කලින් විරුද්ධවීමේ වැඩක් නෑ නේද” විජිත රණවීර මන්තී‍්‍රවරයා ප‍්‍රශ්න කෙළේය. ඒ සමඟම රේණුකා හේරත් මන්තී‍්‍රවරිය කීවේ එ.ජා.ප. ය පළාත් සභාවලට විරුද්ධ නැති බව ය.විපක්ෂ ප‍්‍රධාන සංවිධායක මුළු වෙලාවම කෑවාමේ අතරතුර පාර්ලිමේන්තුවට එ.ජා.ප. මන්තී‍්‍ර සාගල රත්නායක පැමිණියේ ය. මන්තී‍්‍ර සාගල කීවේ විදුලි බිල වැඩිවෙන්නේ වංචා දූෂණ නිසාම නොවේ කියා ය. වැරැදි තීරණත් ඒකට බලපානවා. මන්තී‍්‍ර සාගල කීය. ඒ සමඟම මන්තී‍්‍ර ගාමිණී රත්නායක සාගල රත්නායකගෙන් ඇසුයේ ඇයි එහෙම කියන්නේ කියායි.සාගල රත්නායක කීවේ නොරොච්චෝලට ගල් අඟªරු ගේන්නේ මුහුදේ ඉඳලා බෙල්ට් එකක, ඒකට විශාල වියදමක් යනවා කියාය. ඒ සමඟම ගාමිණී රත්නායක ඇසුයේ ඇයි ඕවා පාර්ලිමේන්තුවේදී නොකිව්වේ කියාය. සාගල මන්තී‍්‍රවරයා ඊට දුන්නේ අපූරු පිළිතුරකි. “මං පාර්ලිමේන්තුවේ කියන්න තමයි හිටියේ. කොහෙද අපේ විපක්ෂ ප‍්‍රධාන සංවිධායක තුමා මුළු වෙලාවම කෑවානේ” මන්තී‍්‍ර සාගල විපක්ෂ ප‍්‍රධාන සංවිධායක ජෝශප් මයිකල් පෙරේරාට චෝදනා කෙළේ ය. එදින පාර්ලිමේන්තුවේදී කථා කිරීමට එ.ජා.ප. යට ලැබී තිබුණේ විනාඩි තිහකි.ගිය සිකුරාදා දේශීය ආදායම් දෙපාර්තමේන්තුවේ වෘත්තීය සමිති නියෝජිතයෝ ජනාධිපතිතුමා හමුවූහ.මේ සාකච්ඡාවට අගමැති රත්නසිරි වික‍්‍රමනායක සමග රාජ්‍ය ආදායම් ඇමැති සහ මුදල් නියෝජ්‍ය ඇමැති රංජිත් සියඹලාපිටිය ද සහභාගී විය. එම සාකච්ඡාවේදී හිටපු දේශීය ආදායම් කොමසාරිස් ගැන වෘත්තිය සමිති නියෝජිතයෝ අදහස් පල කළහ.එහිදි ජනාධිපතිතුමා කියා සිටියේ ජ්‍යෙෂ්ඨත්වය හා සුදුසුකම් මත මීලඟ දේශීය ආදායම් කොමසාරිස් පත් කරන බවයි. ජනාධිපතිතුමා එම සාකච්ඡාවේදි දේශීය ආදායම් දෙපාර්තමේන්තුවේ සේවකයන්ට ස්තුති කෙළේය.” අවුරුද්දෙන් අවුරුද්දට දේශීය ආදායම් දෙපාර්තමේන්තුව විශාල ආදායමක් එකතු කරනවා. මේ තත්ත්වය ඉදිරියටත් වර්ධනය කර ගන්න” ජනාධිපතිතුමා කීවේය.ගිය සතියේදී ඇමැති රංජිත් සියඹලාපිටිය දේශීය ආදායම් දෙපාර්තමේන්තුවේ වෘත්තිය සමිති වෙන වෙනම තම අමාත්‍යාංශයට කැඳවා සාකච්ඡා කිහිපයක්ම පැවැත්වීය.දැයට කිරුළ ප‍්‍රදර්ශනය සංවිධානය කිරීමේදී වෛද්‍ය ශිෂ්‍යාවක් අනතුරකට ලක්වූවාය. ඇය දැනට ශරීරයේ කොටසක් පණ නැතිවී කොළඹ ජාතික රෝහලේ නේවාසිකව ප‍්‍රතිකාර ලබයි. ඇය බැලීමට ඇමැති රංජිත් සියඹලාපිටිය පසුගියදා ජාතික රෝහලට ගියේය. ඉන්පසු ඇමැති සියඹලාපිටිය ඇයගේ තත්ත්වය ගැන ජනාධිපතිතුමාට තොරතුරු දැන්වූයේය. ජනාධිපතිතුමා එම අවස්ථාවේ ඇමැති සියඹලාපිටියට කීවේ වෛද්‍යවරුන්ට කථා කැර ඒ දරුවා සනීප කරගන්න කළ හැකි සෑම දෙයක්ම කරන ලෙසයි.අලුත් අවුරුද්දේ කරු ජන කී‍්‍රඩාවට මුල් තැන දෙයිඇමැති කරු ජයසූරිය ගිය සතියේ “සේවා පියස” කාර්යාල දෙකක් විවෘත කිරීමේ උත්සව දෙකකට සහභාගි වුණේය. නවීකරණය කරන ලද කළුතර දිස්ති‍්‍රක් ලේකම් කාර්යාලය ජනතා අයිතියට පත් කිරීම ද ඇමැති කරු ජයසූරිය අතින් පසුගියදා සිදුවිය.ප‍්‍රදේශයේ ග‍්‍රාම නිලධාරි, සමෘද්ධි සංවර්ධන නිලධාරි කෘෂිකර්ම සංවර්ධන සහකාර නිලධාරි හා පවුල් සෞඛ්‍ය සේවා නිලධාරින් එකම වහලක් යට සිය කාර්යාල පවත්වා ගෙන යාම “සේවා පියස” කාර්යාලවල විශේෂත්වයයි. මේ නිසා ජනතාවට ඇති පහසුව නිසා සේවා පියස කාර්යාල බොහෝ දෙනාගේ පැසසුමට ලක් විය.ගිය සතියේදී කළුතර දොඩංගොඩදී සහ තල්පිටියේදී සේවා පියස කාර්යාල ඇමැතිවරයා අතින් විවෘත විය. මෙම කාර්යාල විවෘත කිරීමේ උත්සවවලට සහභාගී වූ මහා සංඝරත්නය හා ප‍්‍රභූවරු ඇමැතිවරයාගෙන් ඉල්ලා සිටියේ මේ සංකල්පය රටපුරා කි‍්‍රයාත්මක කරන ලෙසය.මේ උත්සව වලට එක්වු ඇමැති කුමාර වෙල්ගම කීවේ “සේවා පියස කාර්යාලවලින් ජනතාවට විපුල ප‍්‍රයෝජන අත්වෙන බවය. ගමට ගැලපෙන රජයේ කාර්යාලයක් ලෙස මතුගම සිරි නිවාස හිමියෝ “සේවා පියස” කාර්යාල සංකල්පය අගය කළහ. මෙහිදි ඇමැති කරු ජයසූරිය කියා සිටියේ “ග‍්‍රාමිය ලේකම් කාර්යාල” ලෙස මේ වැඩසටහන රටපුරා කි‍්‍රයාත්මක කිරීමට තමා බලාපොරොත්තු වෙන බවයි.උදාවෙන සිංහල අලුත් අවුරුදු උළෙල වෙනුවෙන් රටපුරා සියළුම දිස්ති‍්‍රක් ලේකම් කාර්යාල සහ ප‍්‍රාදේශීය ලේකම් කාර්යාලවල සිංහල ජන කී‍්‍රඩාවට මුල් තැන දෙමින් අවුරුදු උත්සව මාලාවක් පැවැත්වීමට ඇමැති කරු ජයසූරිය මේ දිනවල සැලසුම් කරමින් සිටී. මෙහි ප‍්‍රධාන අවුරුදු උළෙල ගම්පහ හෙනරත්ගොඩදි පැවැත්වීමට නියමිතය.එ.ජා.ප ප‍්‍රජාතන්ත‍්‍රවාදී පිළේ මන්ති‍්‍රවරු සඳහා එක්දින වැඩමුළුවක් ලබන සතියේදී පැවැත්වේ’ මෙය සංවිධානය කරන්නේ ඇමැති රාජිත සේනාරත්නය. එහි දිවා භෝජනය ලබා දෙන්නේ ඇමැති මහින්ද විජේසේකරය. මේ වැඩමුළුවේ තේමාව “එක්සත්ජාතික පක්ෂය ආරක්ෂා කැර ගන්නේ කෙසේද” යන්නයි.ගිය සතියේ සඳුදා ආපදා කළමනාකරණ හා මානව හිමිකම් ඇමැති මහින්ද සමරසිංහ ගේ ප‍්‍රධානත්වයෙන් ජිනීවාහි මානව හිමිකම් කවුන්සලයේ 07 වන සැසි වාරය නියෝජනය කිරීමට මෙරට නියෝජිත කණ්ඩායමක් පිටත්ව ගියහ.කවුන්සලයේ ආරම්භක දිනයේදීම ඇමැති මහින්ද සමරසිංහ ශී‍්‍ර ලංකාව වෙනුවෙන් විශේෂ දේශනයක් කළ අතර එම දේශනය සමුළුවට සහභාගී වූ නියෝජිත පිරිසේ පැසසුමට ලක්වීය.මේ දිනවල අනුරාධපුර දිස්ති‍්‍රක්කයේ ඉදි කෙරෙන නව මාර්ග හා පාලම් කිහිපයක කටයුතු සොයා බැලීමට මහාමාර්ග හා මාර්ග සංවර්ධන නියෝජ්‍ය ඇමැති පී.බී. ඒකනායක එහි සංචාරය කෙළේය. ඒ නියෝජ්‍ය ඇමැතිවරයා තම ආසනයේ උත්සව කිහිපයකට සහභාගිවීමට යන අතරතුරේදීය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=ab0803093</link>
    <topic>එ.ජා.ප. ලොක්කෙකුට ඉහළ පෙළේ කැපිල්ලක්</topic>
    <author/>
    <content>මාවිල් ආරු කොටින්ට තියෙන කාලෙ කාටද හිතුණෙ නැඟෙනහිර ඡන්දයක් තියන්ඩ පුළුවන් වෙයි කියලා“මලික්ලා තිස්සට ගහනවා ඒත් පක්ෂයේ සපෝට් එක තිස්සටලු”එ.ජා.ප. ලොක්කෙකුට ඉහළ පෙළේ කැපිල්ලක්නියෝජිතයන් 101 ක් තෝරා ගැනීමට 2,70,471 ක් ඡන්ද පෝළිමේඑක්සත් ජාතික පක්ෂයේ ඉහළ පෙළේ තනතුරක් දරණ නැගී එන දේශපාලනඥයකුට එරෙහිව පක්ෂයේ නායකයාට සමීප පුද්ගලයන් දෙදෙනකු සහ ජනමාධ්‍ය ආයතනයක සේවයේ යෙදෙන පුද්ගලයන් කිහිප දෙනකු විසින් පහර ගැසීමේ වැඩපිළිවෙළක් අරඹා ඇතැයි තොරතුරු අනාවරණය වෙමින් තිබේ.මේ දේශපාලනඥයා පාක්ෂිකයන් අතර ජනප‍්‍රිය වෙමින් සිටීම ඉවසා ගත නොහැකි වීම සහ පක්ෂ නායකයාගේ ඇතැම් කටයුතු විවේචනය කිරීම යන කරුණු මත ඔහුට එරෙහිව වැඩපිළිවෙළක් කි‍්‍රයාවට නැංවීමට මේ කණ්ඩායම උත්සාහ දරමින් සිටින බැව් අනාවරණය වීමත් සමඟම අදාළ දේශපාලනඥයා සිය හිතවතුන්ට පවසා ඇත්තේ තමාට එරෙහිව යම් කි‍්‍රයා මාර්ගයක් ගතහොත් තමාට ද ගත හැකි පියවර ඇති බවයි.එක්සත් ජාතික පක්ෂයේ නායකයාට සමීපව සිටිමින් මේ පුද්ගලයන් කිහිප දෙනා සහ ජනමාධ්‍යවේදීන් කිහිප දෙනෙකු කාලයක සිට ජ්‍යෙෂ්ඨයන්ට එරෙහිව ගෙන යන කඩාකප්පල්කාරී කි‍්‍රයාවන් හේතු කොට ගෙන පක්ෂයට විශාල අපකීර්තියක් අත්වී ඇති බැව් සඳහන් කොට ඇති මේ දේශපාලනඥයා මෙවර ඔවුන් තමාට අත තැබීමට පැමිණියහොත් වැඩ වරද්දා ගන්නට සිදුවනු ඇති බවත් පවසා තිබේ.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=ab0803094</link>
    <topic>නියෝජිතයන් 101 ක් තෝරා ගැනීමට 2,70,471 ක් ඡන්ද පෝළිමේ</topic>
    <author>සුමිත‍්‍ර ද සිල්වා සහ රමණී සුබසිංහ</author>
    <content>මාවිල් ආරු කොටින්ට තියෙන කාලෙ කාටද හිතුණෙ නැඟෙනහිර ඡන්දයක් තියන්ඩ පුළුවන් වෙයි කියලා“මලික්ලා තිස්සට ගහනවා ඒත් පක්ෂයේ සපෝට් එක තිස්සටලු”එ.ජා.ප. ලොක්කෙකුට ඉහළ පෙළේ කැපිල්ලක්නියෝජිතයන් 101 ක් තෝරා ගැනීමට 2,70,471 ක් ඡන්ද පෝළිමේමඩකළපු-පුංචි ඡන්දය හෙටසුමිත‍්‍ර ද සිල්වා සහ රමණී සුබසිංහමඩකළපු දිස්ති‍්‍රක්කයේ පළාත් පාලන මැතිවරණය සඳහා වූ ඡන්ද විමසීම හෙට (10) පැවැත්වීමට සියලු කටයුතු යොදා තිබේ. පෙරවරු 7.00 ට ආරම්භ කැරෙන ඡන්ද විමසීම පස්වරු 4.00 ට අවසන් වීමට නියමිතය. මේ ඡන්ද විමසීමේ දී ඡන්දය ප‍්‍රකාශ කිරීම සඳහා ඡන්දදායකයෝ 2,70,471 ක් සුදුසුකම් ලබා සිටිති.ඡන්ද අපේක්ෂකයන් 831 කු තරග වදින මේ මැතිවරණයේදී එක් මහ නගර සභාවක් සහ ප‍්‍රාදේශීය සභා 8 ක් සඳහා මහජන නියෝජිතයින් 101 තෝරා පත් කැර ගැනෙනු ඇත. මඩකළපුව මහ නගර සභාව සහ එරාවුර්පත්තු, කෝරලෙයිපත්තු, කෝරලෙයිපත්තු උතුර, මුන්මුණෙයි දකුණ, එරුවිල්පත්තු, මුන්මුණෙයිපත්තු, මුන්මුණෙයි බටහිර, පොරාතිව් යන ප‍්‍රාදේශීය සභාවන්ට මේ මහජන නියෝජිතයින් තේරී පත්වීමට නියමිතය.ඉකුත් 21 හා 22 යන දෙදින තැපැල් ඡන්ද විමසීම පැවැත්වූ අතර එහිදී සියයට 91.4 ක ඡන්ද ප‍්‍රකාශ කිරීමක් සිදු වී තිබිණි. එය සාමකාමීව හා සාධාරණව පැවැත්වුණු අතර හෙට පැවැත්වෙන ඡන්ද විමසීම ද සාමකාමීව සිදු කිරීමට සියලු ආරක්ෂක විධිවිධාන යොදා ඇතැයි ආරක්ෂක අංශ පවසයි. පිළිගත් දේශපාලන පක්ෂ 06 ක් සහ ස්වාධීන කණ්ඩායම් 22 ක් මේ මැතිවරණයට ඉදිරිපත් වී සිටින අතර ඉතා සාධාරණව හා නිදහස්ව මේ ඡන්ද විමසීම සිදු කිරීමට අවශ්‍ය සියලු කටයුතු යොදා ඇතැයි මඩකළපුව දිස්ති‍්‍රක් මැතිවරණ කටයුතු බාර නියෝජ්‍ය මැතිවරණ කොමසාරිස් ටී. කි‍්‍රෂ්ණානන්දලිංගම් මහතා ‘සිළුමිණ’ ට පැවසීය.මේ අතර මඩකළපුව දිස්ති‍්‍රක්කයේ පළාත් පාලන මැතිවරණය සඳහා නාම යෝජනා කැඳවීමෙන් අනතුරුව පසුගිය සති හයක පමණ කාලය තුළ ගැටලුකාරී සිදුවීම් 26 ක් පමණක් පිළිබඳව තොරතුරු වාර්තා වී ඇති බවත් ඉන් අඩක්ම ඉතා සුළු සිදුවීම් ලෙස සැලකිය හැකි බවත් පැෆරල් සංවිධානය ප‍්‍රකාශ කරයි.මැතිවරණය සාමකාමීව පැවැත්වීමට ආරක්ෂක අංශ මේ වනවිට සියලු පියවර ගෙන ඇති අතර මැතිවරණ පූර්ව ප‍්‍රචාරක කටයුතුවල දැඩි උණුසුම්කාරී වාතාවරණයක් දක්නට නොමැති වුවත් ප‍්‍රදේශයේ ජනතාව අතර මැතිවරණය පිළිබඳව නව පිබිදීමක් සහ උනන්දුවක් ඇති බවත් දැනගන්නට ඇත.නාම යෝජනා කැඳවීමත් සමඟම ඇරඹුණ නිරීක්ෂණයන් පදනම් කරගෙන පැෆරල් සංවිධානය මෙම වාර්තා ඉදිරිපත් කරන අතර ඒ සඳහා විදේශ නිරීක්ෂකයින්ගේ ද සහාය ලබා ඇත. මැතිවරණය පැවැත්වෙන හෙට දිනයේදී ද ස්ථානගත හා ජංගම නිරීක්ෂණ ලෙස සියලුම පළාත්පාලන ආයතන ආවරණය වන පරිදි නිරීක්ෂණ කටයුතු සිදු කෙරෙනු ඇතැයි ද එම සංවිධානය පවසයි.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=af0803091</link>
    <topic>ප‍්‍රභූ ඝාතනයට පැමිණි රූමත් වත්සලා</topic>
    <author>කීර්ති මෙන්ඩිස්, පිංතූර - දුෂ්මන්ත මායාදුන්න</author>
    <content>ප‍්‍රභූ ඝාතනයට පැමිණි රූමත් වත්සලාගෑස් දාන ගෑස්ගමට සෙත සලසන සමූපකාරයට හොඳ කලක්චීන - ශ‍්‍රී ලංකා මිත‍්‍රත්වය තහවුරු කරමින්ගිනිකන්දක් බවට පත්වූ ගෑස් සිලින්ඩරයකොළඹ නගරය ලේ විලක් කරන බවට පසුගියදා කොටි නායක වේළුපිල්ලේ ප‍්‍රභාකරන් කටමැත දෙඩුවේය. ඒ ඔහුගේ උපන් දිනය දා විරු - දෙසුම පවත්වමිනි.නියෝජ්‍ය පොලිස්පති නිමල් මැදිවකකොටි නායකයාගේ සැලැස්ම හීන් නූලෙන් කි‍්‍රයාත්මක විය. එල්.ටී.ටී.ඊ. මරාගෙන මැරෙන කෙල්ලන් හා සාමාජිකයන් යොදා ප‍්‍රභූ ඝාතන සැලැස්මක් සූදානම් කෙරිණි. උතුරේ මරාගෙන මැරෙන්නම සූදානමින් සිටි කොටි තරුණියන් ගණිකාවන් මාර්ගයෙන් කොළඹට රැගෙන එනු ලැබිණි. එසේ වුවද ආරක්ෂක අංශ ලද තොරතුරක් පසුපස හඹා ගිය නිලධාරිහු සැලසුම් සියල්ල හෙළි කරගත්තේ සිදු වන්නට තිබූ මහා ජීවිත හා දේපළ විනාශයක් වලක්වා ගනිමිනි.කිසියම් විනාශකාරී කි‍්‍රයාවක් සඳහා එල්.ටී.ටී.ඊ. යේ මරාගෙන මැරෙන කළු කොටි කණ්ඩායමක් පුපුරණ ද්‍රව්‍ය ද සහිතව කොළඹ සැරි සරන බව බුද්ධි අංශ කාර්යාංශයට ලැබුණු මුල් ම ඔත්තුව විය. ඔවුන් ගේ ප‍්‍රධාන ඉලක්කය වී තිබුණේ ඉහළ ප‍්‍රභූවරයකු බව ද එමගින් අනාවරණය විය. ඊට අමතරව රටේ ආර්ථික මර්මස්ථාන වෙත හැකි ඉක්මනින් දැවැන්ත ප‍්‍රහාරයක් එල්ල කළ යුතු බවට කොටි නායක ප‍්‍රභාකරන් සිය සගයන්ට උපදෙස් දී තිබිණි.මෙම කොටි සාමාජිකයන් කොටු කර ගත යුතු ආකාරය පිළිබඳ දීර්ඝ වශයෙන් සාකච්ඡා පැවැත්විණි. කොළඹ මධ්‍යම කොට්ඨාසය බාර ජ්‍යෙෂ්ඨ පොලිස් අධිකාරි අජිත් ෆොන්සේකා මහතාගේ ප‍්‍රධානත්වයෙන් බුද්ධි අංශ නිලධාරීන් හා කොට්ඨාසයේ ස්ථානාධිපතිවරුන් සඳහා වරක් සාකච්ඡාවක් පැවැත්විණි. කළු කොටි කණ්ඩායම කොළඹ සැරිසරන බවට තොරතුරු ලැබුණත් ඔවුන්ගේ විස්තර කිසිවක් ඒ වනවිටත් බුද්ධි අංශයට හරිහැටි වාර්තා වී නොතිබිණි. ඒත් එක් කොටි සාමාජිකයකු ගැන තොරතුරක් බුද්ධි අංශයේ සහකාර පොලිස් අධිකාරි ධනපාල විසින් පිටකොටුව පොලිස් ස්ථානාධිපති ජයරත්න වෙත ලබාදෙනු ලැබිණි.මෝටර් සයිකලයක්“මූගේ නම රමේෂ්... මිනිහට මෝටර් බයික් එකක් තියෙනවා... අංකය 0825 මිනිහා අල්ල ගත්තොත් කොනක් හොයා ගන්න පුළුවන් වෙයි...”ජයරත්න මහතා එදා සිට සිය බුද්ධි නිලධාරීන් යෙදවූයේ අදාළ මෝටර් සයිකලය කොටු කර ගැනීමට ය. කාගේත් වාසනාවට මෙන් එම අංකය සහිත මෝටර් බයිසිකලය පොලිසියට සොයාගත හැකි විය.“තමුසේ රමේෂ් නේද...”“නැහැ... සර්... මම මූර්ති...”පොලිසිය තවත් පඹ ගාලක පැටලැ වුණේය. මොහු මූර්ති නම් රමේෂ් කෝ...? නිලධාරීන්ට මහත් සැකයක් ඇති විය. මූර්ති මුදා නොහළ නිලධාරීහු ඔහුගෙන් දීර්ඝ ලෙස ප‍්‍රශ්න කරන්නට වූහ.“මම ඇත්ත කියන්නම් සර්... මගේ නම මූර්ති... රමේෂ් මගේ යාළුවා... එයාගේ බයිසිකලය තමයි මේක...”“දැන් රමේෂ් කෝ...”“රමේෂ් යාපනයට ගියා සර්...”පොලිසිය එය විශ්වාස නො කෙළේ ය. මූර්ති රඳවා ගත් පොලිසිය තවදුරටත් ඔහුගෙන් ප‍්‍රශ්න කෙළේ රමේෂ් සොයා ගැනීමේ අරමුණෙනි. අවසානයේ හොඳ හැටි හෙම්බත්වූ මූර්ති සිය සගයා වූ රමේෂ් නවාතැන් ගෙන සිටි තැන කීවේ වෙන කරන්නට දෙයක් නොවූ තැනය.“එයා මට්ටක්කුලියේ ඉන්නවා සර්...”ඉන්පසු කාගේත් එකම අභිලාෂය වූයේ රමේෂ් කොටු කර ගැනීම ය. අලුයම තුනට පමණ තවත් කණ්ඩායමක් සමඟ මට්ටක්කුලියට ගිය පිටකොටුව පොලිස් ස්ථානාධිපතිවරයා මට්ටක්කුලියේ ශ‍්‍රී වික‍්‍රම්පුර එක්තරා නිවෙසක් වැටලීය. රමේෂ් ඒ වනවිටත් තුන් නින්දේ සිටියේ ය. නිලධාරින් ගේ ශබ්දය ඔහුගේ කන වැකිණි. තමා කොටු වී ඇතැයි සිතූ ඔහු ඇසිපිය නඟන වේගයෙන් හේ නිවෙසේ තාප්පයෙන් පැන ගත්තේ ය.අන්ධකාරයහතර වටින්ම ඇත්තේ ඝන අන්ධකාරය යි. රමේෂ් ගිය තැන සොයන්නට පොලිසියට නොහැකි විය. නිලධාරීහු විදුලි පන්දම් දල්වමින් රමේෂ් සෙවූහ.“සර්... ඔතැනින් පැන්නට මිනිහට යන්න බැහැ... පිටිපස්සේ ලොකු තාප්පයක් තියෙන්නේ...”නිලධාරීහු ද සිය උත්සාහය අත් නොහැරියහ. හතර වටින් එළිය වැටෙද්දී කිසිවකු හුස්ම ගන්නා හඬක් නිලධාරියකුගේ කන වැකුණේ ය.“සර්... මේ ඉන්නේ... මෑන්”රමේෂ් සිය දෑතින් නිවෙස පිටිපස තාප්පයේ එල්ලී සිටියේ ය.“මිනිහා පැය එක හමාරක් ම තාප්පයේ එල්ලිලා ඉඳලා” ස්ථානාධිපතිවරයා කීවේය.ප‍්‍රහාර සැලසුමරමේෂ් මෙහෙයවූයේ සීලන් ය. සීලන් සංවිධානයේ ප‍්‍රහාර සැලසුම් කිරීමේ ප‍්‍රබලයෙකි. කාන්තාවන් යොදවා ප‍්‍රහාර සැලසුම් කරන්නේ මයුරිය. මොවුහු වන්නියේ සිට මරාගෙන මැරෙන පුහුණුව ලැබූ කොටි සාමාජික සාමාජිකාවන් කොළඹට එවූහ.වළ දමා තිබූ බෝම්බ සොයමින්සීලන් වරක් රමේෂ් කැඳවා ඔහුට උපදෙස් මාලාවක් දුන්නේ ය. ඒ කොළඹ ප‍්‍රහාර සැලසුම් පිළිබඳව ය. ප‍්‍රභූ ඝාතන සැලසුම් ද ඒ අතර විය.“උඹ මේකට අපේ එවුන් එක්කාසු කරගන්න ඕනෑ”සීලන් ඔවුන්ගේ නම් ගම් ද ඔවුන් කොළඹ රැඳී සිටි තැන් ද රමේෂ්ට කීවේය.“අවශ්‍ය බඩු “ජූලි” ගෙනත් දේවි...” සීලන් කීවේය. “ජූලි” අධිබලැති පුපුරන ද්‍රව්‍ය සැපයීමේ ප‍්‍රධානියා ය.“වී.අයි.පී. ටාගට් වලට වත්සලා හා මදනී වත් එක්කාසු කරගනින්...”සීලන් කීවේ ප‍්‍රභූ ඝාතන පිළිබඳවය. තවත් කොටි සාමාජිකයකු වූ ග්‍රේෂන් ගැන ද සීලන් සිය සඟයා දැනුවත් කළේ ය.වත්සලා ඒ වනවිට කොළඹ සැරි සරමින් සිටියාය... රමේෂ් ගෙන් දීර්ඝ වශයෙන් ප‍්‍රශ්න කළ පොලිසියට හැඳල මරදාන පාරේ ට‍්‍රාන්ස්පෝමරය පුපුරවා හැරීම රමේෂ් විසින් සිදු කරන ලද බවට තොරතුරු අනාවරණය වූයේ ය. එහි අලාභය කෝටි නවයක් විය. මාදම්පිටිය ප‍්‍රදේශයේ දී ට‍්‍රාන්ස්ෆෝමරයක් පුපුරුවා හැරීම සඳහා සැලසුම්කර අධිබලැති කාල බෝම්බයක් සවි කළ ද එය පුපුරුවා නොයෑම පිළිබඳව රමේෂ් පොලිසියට කරුණු හෙළි කෙළේ ය.“අපට ඕඩර් එකක් තියෙනවා සර්... ට‍්‍රාන්ස්ෆෝමරවලට ගහන්න කියලා...”පාලිසිය තව තවත් ඔහුගෙන් ප‍්‍රශ්න කරන්නට විය. ට‍්‍රාන්ස්ෆෝමරවලට අමතරව තෙල් ප‍්‍රවාහනය කරන දුම්රිය පුපුරුවා හැරීම, ඉහළ පෙළේ ප‍්‍රභූන් ඝාතනය, ලෝක වෙළෙඳ මධ්‍යස්ථානය පුපුරුවා හැරීම හා කැලණි පාලම පිපිරවීම රමේෂ් ට පැවරූ කාර්යයක් විය. කොලොන්නාවෙන් ඉන්ධන ලබාගෙන කටුනායක දක්වා දිවෙන තෙල් දුම්රියට කඳ්‍රන ප‍්‍රදේශයේදී ප‍්‍රහාරයක් එල්ල කිරීම තවත් අරමුණකි.රමේෂ් හොඳ වැඩකරුවකු බව බුද්ධි අංශය තේරුම් ගත්තේ ය. රඳවා ගැනීමේ නියෝග මත ඔහුගෙන් දීර්ඝ ලෙස ප‍්‍රශ්න කර ඒ වනවිටත් ඔහුට ලබාදී ඇති සී 4 වර්ගයේ පුපුරණ ද්‍රව්‍ය කිලෝ 90 සොයා ගැනීම නිලධාරීන්ගේ අරමුණ වූයේය.අවසානයේ රමේෂ්ගේ තොරතුරු මත වත්සලා කොටුකර ගැනීමට පොලිසිය සමත් වූයේ වත්තල ප‍්‍රදේශයේ දී ය. වත්සලා අමුතුම ජාතියේ කෙල්ලකි. පියකරු යුවතියක වූ ඇයට භාෂා තුනම කතා කිරීමේ ඛ්ැකියාව තිබුණි. කාන්තා පාසල් කිහිපයකම ඉගෙනුම ලැබූ වත්සලා අවසානයේ සමාජ සේවිකාවක ලෙස රටේ සැරිසැරුවාය.ඒ අනුව මැයට සමාජයේ විවිධ තරාතිරමේ පුද්ගලයන් ඇසුරු කිරීමට හැකි වූ අතර ප‍්‍රභූ වරුන්ගේ තොරතුරු සෙවීම වත්සලාගේ කාර්යය විය.තැනින් තැනටමදනී නමැත්තිය ගැන කරුණු හෙළි වුණේ ඔය අතරතුර ය. බම්බලපිටිය මැජෙස්ටික් වෙළෙඳ සංකීර්ණයේදී රමේෂ් හා මදනි මුණ ගැසෙන වත්සලා ඒ සම්බන්ධව සැලසුම් කි‍්‍රයාත්මක කරන ආකාරය ගැන සාකච්ඡා කළා ය. ඉහළ පෙළේ ප‍්‍රභූන් පිළිබඳව ද ඔවුනට තොරතුරු කීවාය.වත්සලා කොළඹ එක තැනක නතර නොවූවා ය. තැන තැන නතර වී වරින් වර ස්ථාන වෙනස් කිරීම ඇගේ සිරිත විය.වත්සලා ගෙන් ප‍්‍රශ්න කළ නිලධාරීහු ‘මදනි’ සෙවීම ආරම්භ කළේ ඉන් පසුව ය. ඇගේ ජංගම දුරකථන අංකය හැරෙන්නට ‘මදනී’ ගැන එතරම් දෙයක් වත්සලා දැන නොසිටියා ය. ඔවුන් වැඩිපුර හඳුනා ගැනීමට ඉඩ නොතැබීම එල්.ටී.ටී.ඊ. යේ අරමුණ විය. වහා කි‍්‍රයාත්මක වූ ප‍්‍රධාන පොලිස් පරීක්ෂක ජයරත්න වත්සලා ලවාම මදනීගේ දුරකථනයට ඇමතුමක් දුන්නේ ය. ජංගම දුරකථනයේ හඬ කාටත් ඇහෙන්නට විය.“උඹ කොහේද ඉන්නේ. මට උඹ හම්බවෙන්න ඕනෑ” වත්සලා දෙමළෙන් කීවාය.“මම ඉන්නේ කඳ්‍රනේ... ඉස්පිරිතාල පාරේ... තුන්වෙනි ගෙදර... මමත් හරියට දන්නේ නැහැ. පාරවල් තුනක් තියෙනවා... ඉස්සරහ පාරේ තුන්වෙනි ගෙදර... ඕන නම් හෙට උදේ ඇඩ‍්‍රස් එක කියන්නම්...”මදනී කළු ද සුදු ද යන්න වත් නිලධාරීහු නොදත්හ. මදනි කොටු කරගැනීම ඔවුන්ගේ ඉලක්කය විය. දුන් ඇමතුමත් සමඟ නිලධාරීහු මහ රෑම කඳ්‍රනට ගියහ. මදනි නැවතී සිටි නිවෙසේ හිමිකරුගේ නම වත්සලාට හොඳින් මතක තිබිණි. පොලිසිය ඒ අනුව අයිතිකරුගේ නම සොයා ගියේ ය. අවසානයේ තැන සොයාගත්තේ ය. නිවෙස වට කළේ ය. වත්සලා සියල්ල බලා සිටියා ය.වසා තිබූ දොරට තට්ටු කරද්දී දොර විවෘත විය. කාන්තාවන් දොළොස් දෙනෙක් පමණ නිවෙසේ වූහ. මදනි කව්දැයි හඳුනාගැනීම අපහසු ය. එසැණින් ස්ථානාධිපතිවරයාට කදිම නුවණක් පහළ විය. සිය ජංගම දුරකථනයෙන් වත්සලා දුන් මදනිගේ අංකය එබුවේ ය. එතැන සිටි කාන්තාවක් සිය ජංගම දුරකථනය එසවීය.ඇය ‘වදනි’ බව ස්ථානාධිපතිවරයා හඳුනා ගත්තේ එලෙසිනි.හොඳ දැනුමක්‘වදනි’ එදා රාති‍්‍රයේ ම පිටකොටුවට රැගෙන ආ නිලධාරීහු ඇගෙන් ප‍්‍රශ්න කිරීම ඇරැඹූහ. ඇය හතළිස් පස් හැවිරිදි ය. ආයුර්වේද වෛද්‍යවරියකි. ආයුර්වේද වෛද්‍ය විද්‍යාව පිළිබඳව ඇය බොරැල්ල ආයුර්වේද මධ්‍යස්ථානයෙන් ඉගෙනුම ලබා තිබුණි. යාපනයේ චාවකච්චේරියේ උපන් ඇයට කුඩා කල සිටම එල්.ටී.ටී.ඊ. ය ගැන හොඳ දැනුමක් තිබිණි. ඉන්දියානු සාම සාධක හමුදාව වරක් ඇගේ ගම වට කළහ. ඒ කොටි නායක ප‍්‍රභාකරන් එම ගමේ රැඳී සිටින බවට ලද තොරතුරක් මතය. තොරතුර නිවැරැදි විය. ප‍්‍රභා ඇතුළු තිදෙනක් ගමේ රැඳී සිටියහ. ඉන්දීය හමුදාව ගමට ප‍්‍රහාරයක් එල්ල කළේය. ප‍්‍රභා බේරා ගැනීම ගමේ පිරිසගේ කාර්යය විය. හමුදාව ගමට කඩා වදින්නට පෙර ප‍්‍රභා ඇතුළු තිදෙනා සුදු රෙදිවලින් වසා බිම දිගා කර තැබුවේ මළ මිනිසුන් ලෙසිනි. ගමට වැදුණු ඉන්දීය භටයෝ ඔවුන් මිය ගියවුන් යැයි සිතා ගමෙන් නික්ම ගියහ. මේ සිදුවීම වදනිට තවමත් හොඳට මතකය. වත්සලාත් වදනිත් මිතුරියෝය. මෝදර පිහිටි ළමා නිවාසයකට වදනි නිතර ගියාය. එතැනට වත්සලා මෙන්ම රමේෂ්ද පැමිණියහ. රමේෂ් ළමා නිවාසය සමඟ කිට්ටු සබඳකමක් ඇති කරගෙන සිටියේය. ළමා නිවාසයට විශාල ලෙස ආධාර ලබා දීමටද රමේෂ් ඉදිරිපත් විය.“අපි ඇගෙන් දිගටම ප‍්‍රශ්න කළා. අන්තිමේදී අපිට වැදගත් තොරතුරක් හෙළි වුණා. රජයේ ප‍්‍රබල ඇමැතිවරයකු ඝාතනය කිරීමට උපදෙස් දී ඇත්තේ ද ඇයයි. ඒ සඳහා යුද හමුදා කොමාන්ඩෝ පුහුණුව ලබා ඇති සිංහල තරුණයන් දෙදෙනකුට රුපියල් ලක්ෂ විස්සක කොන්ත‍්‍රාත් එකක් පවා ඇය දී තිබෙනවා. ඊට අමතරව ඇය වත්සලා හා රමේෂ් හා එක්ව ඝාතන ලැයිස්තුවක් පවා සකස් කර තිබුණා. ප‍්‍රභූන් හා එම ප‍්‍රභූ පවුල්වල අයත් රජයේ ප‍්‍රධාන පෙලේ ඇමැතිවරුනුත් එම ඝාතන ලැයිස්තුවේ සිටිනවා...” යැයි මේ පිළිබඳ පරීක්ෂණ මෙහෙයවූ පිටකොටුව පොලිස් ස්ථානාධිපතිවරයා කීවේය.ඝාතන සැලසුමලෝක වෙළෙඳ මධ්‍යස්ථානයට ප‍්‍රහාර එල්ල කිරීමට ද ඇය තොරතුරු එක් රැස්කර තිබේ. ගුවන් හා පාබල හමුදා එල්. ටී. ටී. ඊ. යට එරෙහිව යළි සටන් ආරම්භ කිරීමත් සමඟ වන්නියට ගොස් කාන්තා නායිකා මයුරි හමුවී මැය ප‍්‍රභූ ඝාතන සැලසුමේ ඉතිරි කි‍්‍රයා රහසිගතව කි‍්‍රයාත්මක කරමින් සිටියදී පොලිසියට කොටු විය.මොවුන්ගෙන් ප‍්‍රශ්න කිරීමෙන් අනතුරුව මෙම ප‍්‍රහාර සැලසුම් සඳහා අවි ආයුධ හා පුපුරණ ද්‍රව්‍ය ගෙන්වීමේ කි‍්‍රයාව බාර ගත් ග්‍රේෂන් නමැත්තා ද කොටු කර ගැනීමට බුද්ධි අංශ නිලධාරිහු සමත් වූහ.තී‍්‍රරෝද රථ රියැදුරකු ලෙස කොළඹ සේවය කළ ඔහු රමේෂ් හඳුනා ගැනීමෙන් අනතුරුව රුපියල් දස දහසක මාසික වැටුපක් එල්. ටී. ටී. ඊ. යෙන් ලබා ගෙන අවි ආයුධ සහ පුපුරණද්‍රව්‍ය ප‍්‍රවාහනය කිරීම සහ සඟවා තැබීම සඳහා සහාය වී තිබේ. එම පුපුරණ ද්‍රව්‍යවලින් කොටසක් යොදා වත්තල ට‍්‍රාන්ස්ෆෝමරය පුපුරුවා හැරීමට ද මොහු කි‍්‍රයා කර තිබේ. බෝම්බය ඹ;ගන ගොස් ඇත්තේද මොහුගේ තී‍්‍රරෝද රථයෙනි. තී‍්‍රවීලරයෙන් ගමන් කරමින් කොළඹ හා තදාසන්න පෙදෙස්වල තොරතුරු ලබා ගැනීමට රමේෂ්ට සහාය වී ඇති මොහු කොළඹ පොලිස් ස්ථානයක නිලධාරියකු ඝාතනය කිරීමට කිහිප වතාවක්ම උත්සාහ දැරූ අයෙකි. පසුව එම නිලධාරියා ඝාතනයට ලක් වූයේය.මොවුන්ගෙන් ප‍්‍රශ්න කිරීමෙන් අනතුරුව කොළඹ මහා විනාශයක් සිදු කිරීමට පැමිණි තවත් ප‍්‍රධාන කි‍්‍රයාශීලීන් දස දෙනකු අත්අඩංගුවට ගැනීමට පිටකොටුව පොලිසිය හා අනුබද්ධිත බුද්ධි අංශය කි‍්‍රයාත්මක වූයේය. ඒ අනුව අධිබලැති පුපුරණ ද්‍රව්‍ය ඇතුළු ක්ලෝමෝ බෝම්බ වළ දමා සඟවා තිබියදී සොයා ගැනීමට නිලධාරීන්ට හැකි විය. ඒ අතර මෙතෙක් හඳුනා නොගත් බෝම්බ මෙන්ම රොකට් මෝටර් ද වෙයි.හලාවත කල්පිටිය අඹතෝට්ටම් ප‍්‍රදේශයේ වළ දමා තිබූ අවි ආයුධ තොගයක් ද පිටකොටුව පොලිසිය මඟින් සොයා ගත්තේ අනතුරුවය. පුදුකුඩිඉරිප්පු ප‍්‍රදේශයේ එවැනිම පුපුරණ ද්‍රව්‍ය අවි සඟවා තිබිණි.මේ අතර යාපනයේදී අත්අඩංගුවට ගත් ‘ජූලි’ නමැත්තාගෙන් ලත් තොරතුරු මත නොරච්චෝල ප‍්‍රදේශයෙන් කොටි මෙහෙයුම් මූලස්ථානයක් ලෙස උපයෝගී කර ගත් ස්ථානයක් වටලා එහි වළදමා තිබූ පුපුරණ ද්‍රව්‍ය, මරාගෙන මැරෙන ඇඳුම් කට්ටල ඇතුළු ද්‍රව්‍ය තොගයක් සොයා ගැනීමට ද පොලිසියට හැකි විය.නොදැනුවත්වමරමේෂ්, වත්සලා සහ වදනි ඇතුළු පිරිස මෙසේ කි‍්‍රයාත්මක වෙද්දී එල්. ටී. ටී. ඊ. ය තවත් කණ්ඩායමකට කොළඹ පුපුරුවා හැරීමේ කර්තව්‍ය බාර දුන්නේ ඒ අය නොදැනුවත්වය.ග‍්‍රෑන්ඩ්පාස් පොලිස් ස්ථානාධිපති වික‍්‍රමසේකර මහතාට ඔත්තුවක් ලැබුණේය. ඒ ඉන්දු අක්කා නමැති දෙමළ කාන්තාව ගැනය. ඇය කොළඹ නගරයේ ගණිකා ජාවාරමක් කරමින් සිටි අයෙකි. උතුරු නැෙඟනහිරින් එන තරුණියෝ ද ඇගේ ඇසුරේ රැඳෙන්නට වූහ.එල්. ටී. ටී. ඊ. ය කෙසේ හෝ මැය ගැන දැන ගත්තේය. ඇය තම සංවිධානයට එක්කර ගැනීමෙන් කොළඹ කිසියම් කාර්යයක් කළ හැකි බව දැන ගත්තේය. ඒ අනුව කෙනෙක් ඇය හමුවීමට පැමිණ කරුණු කීවේය. වහා කිළිනොච්චියට ගොස් කොටි බුද්ධි අංශයේ නායකයකු වූ ‘චාල්ස්’ හමු විය.“උඹ අපට උදව් කරන්න ඕනෑ. අපේ කට්ටිය කොළඹට ගෙනියන්න නතර කර ගන්න උදව් කරන්න ඕනෑ.”එදා සිට ඉන්දු අක්කා එල්. ටී. ටී. ඊ.යට උදව් කළාය. කොටි සාමාජිකයන් පමණක් නොව බෝම්බ හා අවි ආයුධද ඇය දැනුවත්ව කොළඹට ඹ;ගන එන ලදී. කොටි සාමාජිකයන්ට බ්‍රෝකර්වරු මාර්ගයෙන් නවාතැන් සොයා දුන්නාය. ‘නිශානන්’ ද එලෙස පැමිණි අයෙකි. වයස අවුරුදු විසිතුනක තරුණයකු වූ නිශානන් ගේ එකම අරමුණ ඉහළම ප‍්‍රභූවරයකු ඝාතනය කිරීම සඳහා සැලසුම් කිරීමය. ඔහු මරාගෙන මැරෙන කොටි සාමාජිකයකු ලෙස පුහුණුව ලැබූ අයෙකි.නිශානන් පුහුණුව ඇරැඹීමෙන් පසු ඔහුගේ නායකයා වූයේ චාල්ස්ය. කරාටේ කළුපටි ශූරයකු වූ නිශානන්ට පරිගණක පිළිබඳ දැනුමක් තිබුණේය. සියලුම බර අවි පිළිබඳ මනා අවබෝධයක් ද ඔහු සතු විය.ඔහුට මුලින්ම පුහුණු කෙළේ කිසියම් අවස්ථාවක රජයේ හමුදාවන්ට කොටු වුවහොත් ප‍්‍රශ්න මග හරිමින් ඊට මුහුණ දෙන ආකාරය පිළිබඳවය. කතා කරන විලාශය, රජයේ ආරක්ෂක හමුදා නිලධාරින් සමග සුහදශීලි විය යුතු ආකාරය පිළිබඳව ද මාස තුනක පුහුණුවක් ඔහුට ලැබිණි.දුරකථන කිසිවක් මොහු සිය පරිහරණයට නොගත්තේය. මොහු සියලු පණිවිඩ හුවමාරු කර ගත්තේ ඊමේල් හරහාය. දිගින් දිගටම ප‍්‍රශ්න කිරීමේදී ඔහු පැවසුවේ මරාගෙන මැරෙන ප‍්‍රහාර සඳහා ගෙනවිත් තිබූ අවි ආයුධ මෝදර නිවෙසක ඇති බවය. කිලෝ අටක ක්ලේමෝ බෝම්බ 4 ක්, කිලෝ පහක අලුත්ම වර්ගයේ පැති බොම්බයක් ‘මැග්නට් ඕන්’ නමැති මෙතෙක් එල්. ටී. ටී. ඊ. ය උපයෝගී කර නොගත් වාහනවලට අළවන බෝම්බයක්, ඇතුළු අවි ආයුධ එහි විය.දිවි පරදුවට තබාමොහුගෙන් තවත් ප‍්‍රශ්න කරද්දී ලැබුණු තොරතුරක් මත මෝදර අලුත් මාවත නිවෙසක් වැටලීමේදී අරවින්දන් නමැති බෝම්බ විශේෂඥයා පුපුරුවාගෙන මරාගෙන මැරුණු බව ද හෙතෙම කීවේය.මෙහිදී එක් පොලිස් භටයකු මිය ගිය අතර තවත් තිදෙනෙක් බරපතළ තුවාල ලැබූහ. උප පොලිස් පරීක්ෂක සුභාෂිණි ද සිය දිවි පරදුවට තබා කළ මෙහෙය ඉහළ පොලිස් නිලධාරිහු අගය කළහ.එල්. ටී. ටී. ඊ. යට උදව් කළ පොලිස් පරීක්ෂක වරයකු අත් අඩංගුවට ගැනීමට හැකි වූ බවත් තව දුරටත් කරුණු කාරණා සොයා බැලීමේදී පොලිස් පරීක්ෂකවරයා කොළඹ බුද්ධි කාර්යාංශයේ ඉහළ නිලධාරියකු ඝාතනය කිරීම සඳහා එල්. ටී. ටී. ඊ. ත‍්‍රස්තවාදියකුට ක්ලෝමේ බෝම්බයක් ඇටවීමට උදව් කර ඇති බවත් එම පුපුරුවා යාම වැළකී ගිය තැන එය තමන් විසින් සොයා ගත් බව කියමින් පොලිස්පතිවරයා අතින් ලක්ෂ දෙකක ත්‍යාගයක් ලබා ගත් අයකු බවත් බුද්ධි අංශ වාර්තා කෙළේය.මෙම නිලධාරියා කොළඹ රාජකාරි කළ අයකු බවත් ඔහුගේ කි‍්‍රයා කලාපය පිළිබඳ සෑහීමකට පත් නොවූ බැවින් ඔහු කළුතර පුහුණු අභ්‍යාස විද්‍යාලයට මාරුකර යැවූ බවත් මේ පිළිබඳ කළ විමසුමේදී කොළඹ නියෝජ්‍ය පොලිස්පතිවරයා සඳහන් කෙළේය.ප‍්‍රයත්නයකොටි නායක ප‍්‍රභාකරන් කොළඹ ලේ විලක් කරන බවට සිය විරදින කතාවේ කීවේ මෙවන් මහා විනාශයක් කිරීම සිතේ තබා ගෙනය. එහෙත් කොළඹ බුද්ධි අංශය හා එක්ව කි‍්‍රයා කළ සෙසු පොලිස් නිලධාරින්ගේ දක්ෂකම නිසා එම ප‍්‍රයත්න ව්‍යර්ථව ගියේය. මෙහි ප‍්‍රධානියා වූයේ කොළඹ නියෝජ්‍ය පොලිස්පති නිමල් මැදිවක මහතා ය.ඔහුගේ අධීක්ෂණය හා උපදෙස් සෙසු නිලධාරින්ගේ රාජකාරියට මහත් පිටිවහලක් විය. පිටකොටුව පොලිස් ස්ථානාධිපති ජයරත්න මනම්පේරි හා ග‍්‍රෑන්ඩ්පාස් පොලිස් ස්ථානාධිපති සී ඩබ්ලිව් වික‍්‍රමසේකර මෙහි සෙසු නියමුවෝය.නියෝජ්‍ය පොලිස්පතිවරයාගේ අධීක්ෂණය මත කොළඹ මධ්‍යම භාර ජ්‍යෙෂ්ඨ පොලිස් අධිකාරි අජිත් ෆොන්සේකා කොළඹ උතුර බාර ජ්‍යෙෂ්ඨ පොලිස් අධිකාරි ජයන්ත කුලතිලක හා කොළඹ මධ්‍යම සහකාර පොලිස් අධිකාරි පෙ‍්‍ර්මලාල් රණගල ඇතුළු නිලධාරිහු ද මොවුන් පිටුපස සිටිමින් මෙම වැටලීම් සිදු කිරීමට අවශ්‍ය උපදෙස් හා සහාය ලබා දුන් අතර පොලිස් විශේෂ කාර්ය බළකායභාර නියෝජ්‍ය පොලිස්පති නිමල් ලෙව්කේ හා මෙහි නිලධාරින් මෙන්ම කොළඹ අපරාධ කොට්ඨාස අධ්‍යක්ෂ ජ්‍යෙෂ්ඨ පොලිස් අධිකාරි අනුර සේනානායක මහතා ඇතුළු නිලධාරීන් ඉටු කළ මෙහෙවර අගය කළ යුතුය.කීර්ති මෙන්ඩිස්, පිංතූර - දුෂ්මන්ත මායාදුන්න</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=af0803092</link>
    <topic>ගෑස් දාන ගෑස්</topic>
    <author>සුමුදු චතුරාණි ජයවර්ධන</author>
    <content>ප‍්‍රභූ ඝාතනයට පැමිණි රූමත් වත්සලාගෑස් දාන ගෑස්ගමට සෙත සලසන සමූපකාරයට හොඳ කලක්චීන - ශ‍්‍රී ලංකා මිත‍්‍රත්වය තහවුරු කරමින්ගිනිකන්දක් බවට පත්වූ ගෑස් සිලින්ඩරයසුමුදු චතුරාණි ජයවර්ධනගෑස් අත්‍යවශ්‍ය භාණ්ඩයක් බවට රජය ප‍්‍රකාශයට පත් කොට තිබේ. රජයේ අවසරයකින් තොරව හිතුමතේ ගෑස් මිල වැඩි කිරීමට ගෑස් සමාගම්වලට නොහැකි වී තිබේ. එහෙත් මේ වන විට තරගකාරී වෙළෙඳ පොළේ සිටින ගෑස් සමාගම් දෙක රජයෙන් ගෑස් මිල වැඩි කිරීමට නිරන්තරයෙන් ඉල්ලා සිටිනු දක්නට ලැබෙන අතර කේවල් කිරීම් හා සාකච්ඡා කිරීම්වලින් අනතුරුව රජය ගෑස් මිල වැඩි කිරීමට අවසර ලබා දීමත් මෑත කාලීනව සිදුවූ ප‍්‍රවණතාවකි. මේ අනුව පසුගිය සතියේ ගෑස් මිල රුපියල් 261 කින් ඉහළ නැංවීමට ෂෙල් හා ලාෆ් ගෑස් සමාගම්වලට අවසර ලබා දීමට රජයට සිදු විය.පසුගිය කාලයේ ගෑස් මිල ඉහළ නැංවීම සම්බන්ධව රජය ගෑස් සමාගම්වලට අවසර නොදුන් අවස්ථාවලදී වෙළෙඳ පොළේ ගෑස් හිඟයක් ඇති විණි. අවශ්‍ය ප‍්‍රමාණයටත් වඩා ගෑස් තොග බෙදා හැර ඇතැයි ගෑස් සමාගම් පවසා සිටිය ද වෙළෙඳ පොළෙන් ගෑස් මිලදී ගත නොහැකි විය. නමුත් රජය ගෑස් මිල ඉහළ දැමීමට අනුමැතිය ලබා දීමත් සමගම ක්‍ෂණිකව ගෑස් හිඟය අඩුවී තිබිණි. මේ අනුව පැහැදිලිව පෙනෙන කරුණක් වනුයේ ලංකාවේ ගෑස් වෙළෙඳ පොළ අසීමිත ඒකාධිකාරයක් පවත්වා ගෙන යන බවයි.ෂෙල් ගෑස් සමාගම ශී‍්‍ර ලංකාවේ ගෑස් වෙළෙඳ පොළට පිවිසෙන්නේ රජයට අයත්ව තිබූ කොළඹ ගෑස් සමාගම මිලදී ගැනීමෙන් අනතුරුවය. 1995 දී ෂෙල් සමාගමට කොළඹ ගෑස් සමාගම ඇමෙරිකානු ඩොලර් මිලියන තිහකට විකුණා දමන ලද්දේ ගෑස් වෙළෙඳ පොළේ වසර 5 ක ඒකාධිකාරයක් ද සහතික කර දෙමිනි. ඒ ඒකාධිකාරය අවසන්ව වසර අටක් ගෙවී ඇතද තවමත් මෙරට ගෑස් වෙළෙ¼ඳ පොළේ සියයට හැත්තෑපහක ඒකාධිකාරය දරන්නේ ඔවුන්ය. නව වෙනසකට ඇත්තේ දැනට 25%ක ඒකාධිකාරයක් පවත්වා ගෙන යන ලාෆ් ගෑස් වෙළෙඳ පොළට නිකුත් වීම පමණි. ලාෆ් ගෑස් සමාගම බිහිවන්නේ 2002 වසරේදී ය. මැති ඇමැතිවරුන් ජනතාවට අසීමිත වූ බලාපොරොත්තු දෙමින් හා සිහින ලෝකයක් මවමින් නව තරගකාරීත්වය හඳුන්වා දුන්නද ගෑස් මිලේ පෙරළිකාර වෙනසක් ඇති කිරීමට ලාෆ් ගෑස් සමාගම සමත් වූයේ නැත.ගෑස් සමාගම රජය සතුව තිබියදී ගෑස් මිල ගණන් ඉහළ නොගියාම නොවේ. එහෙත් ඒ සීමිත ගණනකිනි. නමුත් පෞද්ගලිකරණයෙන් පසුව ගෑස් මිල ඉහළ ගියේ ඊට සාපේක්ෂව ඉතා ශීඝ‍්‍රයෙනි. වෙළෙඳ අමාත්‍යවරයා වශයෙන් ජෙයරාජ් ප‍්‍රනාන්දු පුල්ලේ මහතා කටයුතු කළ කාලයේ ඔහු ගෑස් සමාගම්වලට තර්ජනය කිරීමට පවා පෙළඹුණු අවස්ථා තිබිණි. ඔහු වරෙක ප‍්‍රකාශ කෙළේ ගෑස් මිල අසාධාරණ ලෙස ඉහළ දමන්නට ගෑස් සමාගම් ඉල්ලා සිටියහොත් ආණ්ඩුව ගෑස් සමාගම්වලට ගෑස් පෙන්වන බවය. එහෙත් හිටපු ;වළෙඳ ඇමැතිවරයාගේ එම ප‍්‍රකාශ හුදු ප‍්‍රකාශ පමණක්ම බවට පත්විණි.ගෑස් වල අවශ්‍යතාව හඳුනා ගැනීමද මෙහිදී ප‍්‍රයෝජනවත් වන්නේය. එල්. පී. ගෑස් පරිභෝජනයේ දී ප‍්‍රධාන වශයෙන් ගෘහස්ථ ආහාර පිසීම සඳහා 70% ක් ගෑස් භාවිතා කරති. එය ශී‍්‍ර ලංකාවේ නිවාසවලින් 35% ක් පමණ වේ. සාමාන්‍ය නිවාසවල එක් ගෑස් සිලින්ඩරයක් මාස 2 - 3 ක් පමණ භාවිතා කරන අතර නාගරික නිවෙසක එක් සිලින්ඩරයක් පාවිච්චි කරනුයේ මසක් වැනි කෙටි කාලයකි. කාර්මික විවිධ නිෂ්පාදන සඳහා සහ වාණිජ වශයෙන් හෝටල්, රෝහල් ආදියට සමස්ත ගෑස් භාවිතාවෙන් 35% ක් උපයෝගි වේ. දැනට වසරකට ගෑස් මෙටි‍්‍රක් ටොන් 175000 ක් ලංකාවට අවශ්‍යය වන අතර එයින් මෙටි‍්‍රක් ටොන් 15000ක් (9%) දේශීයව නිෂ්පාදනය වේ. සෙසු එල් පී ගෑස් අවශ්‍යතාව වන 91% ක් ආනයනය කෙරේ. එල් පී ගෑස්, පෙට‍්‍රල්, ඩීසල් හා භූමිතෙල් වැනි නිෂ්පාදනයන් හි ජාත්‍යන්තර මිල තීරණය වන්නේ ලෝක ඉල්ලුම හා සැපයුම මතය. මීට අමතරව තම ඉන්ධන අවශ්‍යතා ආනයනය කරන රටවලට තම රටේ දේශීය විනිමය අගය පහළ වැටීම, ඉහළ මිල හා පිරිවැය සඳහා ප‍්‍රබල බලපෑමක් ඇති කරයි. එල් පී ගෑස් ආනයනය කරනු ලබන්නේ සෞදි ඇරැම්කෝ සම්මුතියට සමගාමී ජාත්‍යන්තර මිලකටය. ගෑස් මිල වෙනස් විම ජාත්‍යන්තර බොරතෙල් මිල, පෙටෙ‍්‍රා රසායනික නිෂ්පාදන සඳහා වන ඉල්ලුම, ශීත හා ගිම්හාන සෘතු වෙනස් වීම මත සිදු වේ. එබැවින් ලෝක වෙළෙඳ පොලේ බලපෑම අනිවාර්යයෙන් ම විඳ දරා ගැනීමට ලංකාවට සිදුවී ඇති තත්ත්වයක් උද්ගත වී තිබේ.1995 දී ශී‍්‍ර ලංකාවට ෂෙල් ගෑස් පැමිණි දා සිට මිල සූත‍්‍රයක් යටතේ ගෑස් මිල පාලනය වුවද 2003 දී පාරිභෝගික කටයුතු පිළිබඳ අධිකාරිය මෙම මිල සූත‍්‍රය අතහැර දැම්මේය. එබැවින් එකී මිල පාලනය අවිධිමත් පදනමකට නතු විය. ෂෙල් සමාගම පවසන පරිදි මේ හේතුව නිසා ඔවුන්ට රුපියල් මිලියන 1,001ක පාඩුවක් සිදුවී ඇති බව ෂෙල් සමාගම පවසයි. එබැවින් යළිත් මිල සූත‍්‍රයකට එකඟ වීමට රජයට සිදු විය. මේ අනුව මිල සූත‍්‍රය හඳුන්වා දීමෙන් පසුව ගෑස් මිල ඉහළ ගිය පළමු වතාව මෙයයි.රජය මේ හඳුන්වා දුන් මිල සූත‍්‍රය වඩාත් අර්ථවත් වන්නේ වෙළෙඳ පොළ තරගකාරිත්වය ඉහළ යන්නේ නම් පමණි. දැනටමත් වෙළෙඳ ඒකාධිකාරයක් ෂෙල් හා ලාෆ් ගෑස් සමාගම් පවත්වාගෙන යන බැවින් මෙය සාර්ථක වේදැයි සැකයක් මතු වී තිබේ.සමාගම් දෙකක ඒකාධිකාරයේ අණසකට යටත්ව පීඩා විඳින ජනතාවගේ ගැටලුවට සාර්ථක විසඳුමක් දීමට පැහැදිලි කි‍්‍රයා මාර්ගයක් ගත යුතුව තිබේ.මේ ඒකාධිකාරය බිඳ හෙලන්නට රජය ඉතා ඉක්මනින් විසඳුමක් යෝජනා කළ යුතු කාලය එළඹ තිබේ.ෂෙල් ගෑස් සමාගමට හා ලාෆ් ගෑස් සමාගමට පාරිභෝගික අධිකාරිය ගෑස් මිල වැඩි කිරීමේ අනුමැතිය ලබා දුන්නේ එකවර. නමුත් අපි එය ජනතාවට දැනුම් දෙන්න වුණේ අනුමැතිය ලබා ගැනීමෙන් දින දෙකකට පසුවයි. එයට හේතුව වුණේ ඔවුන් එය දැනුම් දුන්නේ සිකුරාදා 5 න් පසුව වීමයි. අපි සෙනසුරාදා ඉරිදා වැඩ නොකරන බැවින් ජනතාවට එය දැනුම් දිය නොහැකි වුණා.පාරිභෝගික අධිකාරිය කි‍්‍රයාත්මක වීමට ප‍්‍රථම ෂෙල් ගෑස් සමාගමේ ඒකාධිකාරයක් තිබුණා. ඔවුන් තම පිරිවැය අධික වූ ගමන් හිතුමතේ ගෑස් මිල වැඩි කළා. පාරිභෝගික පනත අනුව ගෑස් අත්‍යවශ්‍ය භාණ්ඩ ගණයට අයත් වුණු නිසා ඉන් පසුව මිල වැඩි කිරීමට සිදුවූයේ පාරිභෝගික අධිකාරියේ අනුමැතිය යටතේ පමණයි. ඔවුන් ඒ සඳහා මිල සූත‍්‍රයක් හඳුන්වා දුන්නා. ඒ අනුව ලෝක වෙළෙඳ පොළේ ගෑස් මිල අඩුවීම අනුව මිල අඩු වන්නත්, ලෝක වෙළෙඳ පොළේ ගෑස් මිල වැඩිවිම අනුව මිල වැඩිවීමත් අනුවයි ලංකාවේ ගෑස් මිල තීරණය වන්නේ. ඒ අනුව මේ සූත‍්‍රය හඳුන්වා දීමෙන් අනතුරුව ගෑස් මිල වැඩි කළ පළමු වතාව මෙයයි. මේ සූත‍්‍රය අනුව ගෑස් සමාගම්වලට අධික ලාභයක් හෝ අධික පාඩුවක් ලබා ගැනීමේ හැකියාවක් නැහැ.දෙසැම්බර් මාසයේ හා ජනවාරි මාසයේ සිදු වූ ලෝක වෙළෙඳ පොළේ මිල ගණන් වැඩි වීම පිළිබඳව අපි පාරිභෝගික අධිකාරියට වාර්තාවක් ලබා දුන්නා.ඔවුන් දින 30 ක් ඇතුළත අපට ඒ සඳහා අනුමැතිය ලබා දුන්නා. එය අපේ ගිවිසුම අතර පවතින නීතියයි. ඒ නිසා මීට පසුව මිල ඉහළ යාම හෝ අඩුවීම යන දෙකම සිදු වන්නේ මිල සූත‍්‍රයට අනුකූලවයි.මෙවර ගෑස් මිල වැඩිවීම සම්බන්ධයෙන් අපි ඉල්ලා සිටියේ මීට වඩා වැඩි මිලක්. ඒ කියන්නේ එක් ගෑස් සිලින්ඩරයකට රුපියල් 389 ක් වශයෙන්. නමුත් පාරිභෝගික අධිකාරියෙන් අනුමැතිය ලැබුණේ රුපියල් 261 කින් මිල ඉහළ නංවන්න විතරයි.2006 ජනවාරි මාසයේ සිට 2007 මැයි මාසය දක්වා ලෝක වෙළෙඳ පොළේ මිල වැඩිවීම් කිහිපයක් සිදුවුණාට අපිට මිල වැඩි කිරීමේ අනුමැතිය ලැබුණේ නැහැ. ඒ අතර කාලයේදී 49% කින් ලෝක වෙළෙඳ පොළේ ගෑස් මිල වැඩි වුණා. මිල අඩු වැඩි කිරීමේ සූත‍්‍රයට අනුකූලව අපට ගෑස් මිල ලෝක වෙළෙඳ පොළේ මිලට සාපේක්ෂව අඩු වැඩි කිරීමේ බලයයි අපි ඉල්ලා සිටියේ.ඒ අනුව ඒ අවසරයට අනුකූලවයි අපි මේ මිල වැඩි කෙළේ. ලෝක වෙළෙඳ පොළේ ගෑස් මිල අඩු වුණොත් අපිත් අනිවාර්යයෙන්ම ගෑස් මිල අඩු කරනවා.තව කාරණයක් තියෙනවා. ලෝක වෙළෙඳ පොළේ මිල වැඩිවීම අපේ ලංකාවට බලපාද්දි මාස දෙකක පමණ ප‍්‍රමාදයක් ඇතිවයි සිද්ධ වෙන්නේ. දෙසැම්බර් මිල වැඩිවීම තමයි දැන් මේ මාර්තු වල වැඩි කෙළේ.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=af0803093</link>
    <topic>ගමට සෙත සලසන සමූපකාරයට හොඳ කලක්</topic>
    <author>සැකැසුම - ටෙක්ලා පද්මිණී කාරියවසම්</author>
    <content>ප‍්‍රභූ ඝාතනයට පැමිණි රූමත් වත්සලාගෑස් දාන ගෑස්ගමට සෙත සලසන සමූපකාරයට හොඳ කලක්චීන - ශ‍්‍රී ලංකා මිත‍්‍රත්වය තහවුරු කරමින්ගිනිකන්දක් බවට පත්වූ ගෑස් සිලින්ඩරයසියලු දෙනාගේම බලාපොරොත්තුව ‘සමූපකාරය’ ම වූ යුගයක් රටේ තිබිණි. සැපට දුකට දෙකටම තිබුණු සමූපකාරය පසුකාලීනව හොරුන්ට රජ දහනක්ම විය. ගමේ නායකයන් රටට හඳුන්වා දුන්නේ සමූපකාරය හරහාය. කලෙක බෙලිඅත්ත විවිධ සේවා සමූපකාරයේ සභාපතිවරයාව සිටි මහින්ද රාජපක්ෂ මහතා අද ශී‍්‍ර ලංකාවේ ජනාධිපති වී සිටී. එයම සමූපකාර ව්‍යාපාරය පිළිබඳ යළි බලාපොරොත්තු දල්වා ගැනීමට හේතුවකි.සාමුහිකත්වය හා ආත්මාධාරය පදනම් කොට ගෙන ගොඩනැඟුණු සමූපකාර ව්‍යාපාරය, ලෝකය පුරා ව්‍යාප්තව පවතී. ලොව පිළිගත් සමූපකාර මූලධර්ම මත ගොඩනැඟුණු සමූපකාර ව්‍යාපාරයේ ලක්ෂණ වූයේ විවෘත සාමාජිකත්වය, ප‍්‍රජාතාන්ති‍්‍රක පාලනය, සහභාගිත්වය අනුව ප‍්‍රතිලාභ හිමිවීම, කොටස් ප‍්‍රාග්ධනයට සීමිත පොලියක් ගෙවීම ප‍්‍රාදේශීය හා අන්තර්ජාතික සහයෝගිකම ආදියයි.විවෘත වෙළෙඳ පොළ අර්ථක‍්‍රමයක සමූපකාරයට කාර්ය භාරයක් නැත. එවන් අර්ථ ක‍්‍රමයක් ඇතුළත සමූපකාරය බිඳ වැටේය, යන්න ඇතැමුන්ගේ මතය වී තිබේ. එහෙත් ලෝකයේ සමූපකාර ව්‍යාපාරය ගොඩනැඟී ඇත්තේ වෙළෙඳ පොළ ක‍්‍රමය හා ධනවාදය පදනම්ව කි‍්‍රයාත්මක වන ස්ථානවලම ය. හොඳම උදාහරණ වන්නේ ප‍්‍රථම සමූපකාරය බිහිවීමයි. එය රොච්ඩේන් පුරෝගාමින් ගේ සමූපකාර සංගමය ලෙස එංගලන්තයේ දී බිහි විය. ඉන්පසු කාර්මික විප්ලවය සමඟ ජර්මනිය, ස්විඩනය, ස්විස්ටර්ලන්තය, ඩෙන්මාර්කය වැනි රටවල සමූපකාර ව්‍යාපාරය ගොඩනැඟී ව්‍යාප්තව අනෙක් රටවලද පැතිර ගියේය. ලෝකයේ දියුණු තත්ත්වයේ සමූපකාර පවතින්නේ සංවර්ධිත රටවල ය. එනිසා වෙළෙඳ පොළ අර්ථ ක‍්‍රමයක් ඇතුළත කි‍්‍රයාත්මක වන්නේ පෞද්ගලික අංශය පමණක්ය යන්න මිත්‍යාවක් පමණි.ඉතා දියුණු වෙළෙඳ පොළ ආර්ථිකයක පවා රාජ්‍ය පෞද්ගලික හා සමූපකාර යන අංශ තුනම කි‍්‍රයාත්මක වේ.ශී‍්‍ර ලංකාවේ සමූපකාර ව්‍යාපාරය යටත් විජිත යුගයේදී ණය දෙන ව්‍යාපාරයක් ලෙස ආරම්භ වී ඉන් අනතුරුව පාරිභෝගික ද්‍රව්‍ය බෙදාහැරීම ආදිවූ විවිධ අංශයන් කරා පැතිර ගියේය. රටේ දුෂ්කරතා මතුවන විට ජනතාවට සහනයක් වූයේ සමූපකාරයයි. පසුකාලීනව පාරිභෝගික සමිති, ගොවි ද්‍රව්‍ය නිෂ්පාදන සමිති හා ධීවර සමිති ආදිය බිහි විය.1965 දී පැවැති රජයේ ආහාර හා කෘෂිකර්ම අමාත්‍යව සිටි පිලිප් ගුණවර්ධන මහතා 1957 දී අප රටේ විවිධ සේවා සමූපකාර සමිති ක‍්‍රමය ආරම්භ කෙළේය. මේ වන විට විවිධ සේවා සමූපකාර සමිති වසර 50 ක් ඉක්මවා තිබේ.වෙළෙඳ සහ පාරිභෝගික සේවා අමාත්‍ය බන්දුල ගුණවර්ධනටී. බී. ඉලංගරත්න මැතිතුමා සමූපකාරය පිළිබඳ සොයා බලා වාර්තා කරන්නට පත් කළ ලේඩි ලෝ රාජකීය කොමිසන් සභා වාර්තාවට අනුව 1972 දී සමූපකාර ප‍්‍රතිසංවිධානයක් සිදු විය. ඉන්පසු ලංකාවේ සමුපකාර ව්‍යාපාරයේ රැඩිකල් වෙනස්කම් සමුදායක් ඇති කෙළේ වත්මන් ජනාධිපතිවරයා මුදල් හා ක‍්‍රම සම්පාදන අමාත්‍යවරයා ලෙස ඉදිරිපත් කළ 2008 අයවැය ඉදිරිපත් කරමිනි.අභ්‍යන්තර වෙළෙඳ පොළ ශක්තිමත් කොට බෙදාහැරීමේ ජාලය සකසන්නට අත්‍යවශ්‍ය අංශයක් වූ සමූපකාරය මෙතෙක් කල් පැවැතියේ වෙළෙඳ අමාත්‍යංශයෙන් බැහැරවය. වත්මන් ජනාධිපතිවරයා වෙළෙඳ අමාත්‍යංශයට සමූපකාර සම්බන්ධ කර කැබිනට් නොවන අමාත්‍යවරයෙක් ද පත් කෙළේය.සමූපකාර විෂය පළාත් සභා ක‍්‍රමය මගින් විමධ්‍යගත කර ඇත. මධ්‍යම ආණ්ඩුව හා පළාත් සභා අතර පැවැති දුරස්ථ බව මඟ හැර පළාත් සමූපකාර ඇමැතිවරයා හා සමූපකාර කොමසාරිස්වරයා සමඟ සබඳතා ගොඩ නංවමින් සමූපකාර ව්‍යාපාරයේ ඇති විය යුතු වෙනස්කම් සඳහා ගත් තීරණ හා යෝජනා අනුව 2008 අයවැයේදී සමූපකාර ව්‍යාපාරය ප‍්‍රතිසංවිධානයට මහින්ද රාජපක්ෂ ජනාධිපතිතුමා කටයුතු කෙළේය. ඒ අනුව සමූපකාර ව්‍යාපාරය වසර 5 ක් වනතුරු අගයානුකූල බද්ධ, වැට් බද්ධ, හර බදු, ගනුදෙනුකරුවන්ගේ තැන්පතු මත අය කරන රැඳවුම් බදු ආදායම් බදු ආදියෙන් නිදහස් කර ඇත. මේ සඳහා අවශ්‍ය නීති, මුදල් පනත් ලෙස සම්මත වී තිබේ.සෑම නගරයකම සමූපකාර සුපිරි වෙළෙඳසලක් ඇරැඹීමට මධ්‍යම රජය මගින් එක් සුපිරි වෙළෙඳ සලක් සඳහා රුපියල් ලක්ෂ 10 ක මුදලක් මහජන බැංකුවේ කෝප් සිටි (ඛ්ධ ධන ඛ්ඪබර) ගිණුමට බැර කර ඇත. එහි අධීක්ෂණ කටයුතු මහජන බැංකුව, සමූපකාර සංවර්ධන දෙපාර්තමේන්තුව හා සමූපකාර නිලධාරින් සතුව පවතී.ඒකාධිකාරී, ඒකාබද්ධ හා කාටල වෙළෙඳ පොළ ඇතුළත සාධාරණ මිලකට ලබා ගැනීමට නොහැකි සමූපකාර ව්‍යාපාරයට අවශ්‍ය ඇතැම් ද්‍රව්‍ය ආනයනය කොට බෙදා හැරීමට රාජ්‍ය වානිජ තොග වෙළෙඳ සංස්ථාව නම් වූ 100% රජය සතු සමාගමක් ආරම්භ කරන ලදී.වතු ක්ෂේත‍්‍රයේ සහල් පරිභෝජනය ඉහළ නංවාලීම අරමුණු කොට වෙළෙඳ පොළට වඩා රු.10/-ක මිලක් අඩුවෙන් වතුකරයේ ජනතාවට සහල් ලබාදීම සඳහා මේ මස සිට සමූපකාරය හරහා (වතුකරයේ ජනතාව අතර) 100/- ක වටිනාකමින් යුත් කූපන් පතක් ලබා දීමට කටයුතු කර ඇත.ණය බර හේතුවෙන් වත්කම් බැංකුවලට සින්න වෙමින් පවත්නා සමූපකාර සමිතිවල එම ණය බර රජය බාර ගනිමින් එම සමූපකාර සමිති සඳහා අලුත් ශේෂ පත‍්‍රයක් ලබාදීමට එක් එක් සමූපකාරය සඳහා අලුත් සංවර්ධන වැඩ පිළිවෙළක් යටතේ ණය කපා හැරීමට (කැබිනට් අනුමැතිය ඇතිව) සාකච්ඡා ආරම්භ කර ඇත.සමූපකාරය සතු කළමනාකරණයෙහි හා පාලනයෙහි දක්ෂතා මත ආරම්භ කරනු ලබන විශේෂ ව්‍යාපෘති සඳහා ලක්ෂ 100 - 150 දක්වා ණය පහසුකම් ලබා දීමට රජය කටයුතු කරමින් සිටී.‘ගම නැඟුම’ යටතේ සමූපකාර ප‍්‍රාදේශික නවීකරණය කරමින් ‘මිනි කෝප් සිටි’ ආරම්භ කිරීමට කටයුතු කෙරෙනු ඇත.දරුවන්ගේ ව්‍යාපාරික දැනුම වර්ධනය කිරීමේ අරමුණු ඇතිව අධ්‍යාපන අමාත්‍යංශය මගින් පාසල්වල සමූපකාර සමිති ඇරැඹීමටත් කටයුතු කර ඇති අතර මේ වන විට පාසල් ගණනාවක කිරි සුපිරි වෙළෙඳසල් අරඹා තිබේ. විශ්ව විද්‍යාලවල පවත්නා සමූපකාර ආයතන සඳහා රජය මගින් සහන සැලසීමට කටයුතු යොදා ඇත.උතුරු නැඟෙනහිර ප‍්‍රදේශවල පාරිභෝගික සේවා සැපයීම සඳහා සමූපකාර ආයතන කළ මෙහෙය අති විශාලය. ඒ පිළිබඳ විශේෂ අවධානය යොමු කරමින් ත‍්‍රස්තවාදීන්ගෙන් මුදවා ගත් නැගෙනහිර ප‍්‍රදේශයේ අම්පාර, මඩකළපුව සහ ති‍්‍රකුණාමලය දිස්ති‍්‍රක්ක තුනෙහි මේ වන විට කෝප් සිටි 9 ක් අරඹා ඇත.කිසිදු මුදල් අමාත්‍යවරයකු කැපවීමෙන් ඉදිරිපත් නොවන කටයුත්තකට උර දෙමින් ජනාධිපතිතුමා වෙළෙඳ අමාත්‍යංශයේ, පළාත් අමාත්‍යවරුන්ගේ පළාත් සමූපකාර කොමසාරිස්වරුන්ගේ හා සංගම් නියෝජිතයන්ගේ දායකත්වයෙන් සමූපකාර ව්‍යාපාරය යළි පාරිභෝගික සුබ සිද්ධිය සඳහා දියුණුවට පත් කිරීමට කටයුතු කර තිබේ.සමුපකාරය දියුණුවීම එහි කොටස්කරුවන්ගේ කැපවීම හා ආකල්පමය වෙනස්කම් මගින් ස්වර්ණමය තත්ත්වයට පත් කර ගත හැකි වන අතර එමගින් සමූපකාරිකයන් සඳහාම ප‍්‍රතිලාභ ද හිමි වේ.සැකැසුම - ටෙක්ලා පද්මිණී කාරියවසම්</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=af0803094</link>
    <topic>චීන - ශ‍්‍රී ලංකා මිත‍්‍රත්වය තහවුරු කරමින්</topic>
    <author>ශිරන්ති රාජපක්ෂ ආර්යාව චීනයේ සංචාරයක</author>
    <content>ප‍්‍රභූ ඝාතනයට පැමිණි රූමත් වත්සලාගෑස් දාන ගෑස්ගමට සෙත සලසන සමූපකාරයට හොඳ කලක්චීන - ශ‍්‍රී ලංකා මිත‍්‍රත්වය තහවුරු කරමින්ගිනිකන්දක් බවට පත්වූ ගෑස් සිලින්ඩරයශිරන්ති රාජපක්ෂ ආර්යාව චීනයේ සංචාරයකශ‍්‍රී ලංකාවේ 60 වන නිදහස් සමරුව සහ ශ‍්‍රී ලංකා චීන මිත‍්‍රත්ව සංගමයට පණස් වසරක් පිරීම නිමිත්තෙන් ඉකුත් දා චීනයේ බීජිං නුවර දී ශිරන්ති රාජපක්ෂ ජනපති ආර්යාව ගේ ප‍්‍රධානත්වයෙන් විශේෂ උත්සවයක් පැවැත්විණි.චීන දරුවන් ජනපති ආර්යාව පිළිගනිමින්...ශ‍්‍රී ලංකාව සහ චීනය අතර රාජ්‍ය තාන්ති‍්‍රක සබඳතා ඇති වී වසර පනහක් සම්පූර්ණ වී ඇත. අද වන විට චීනය සමඟ ආර්ථික, වෙළෙඳ, සංස්කෘතික, කෘෂිකාර්මික ආයෝජන සහ සංචාරක යන ක්‍ෂේත‍්‍ර ඇතුළුව ද්වි පාර්ශ්වීය සබඳකම් අතින් ඉතා කිට්ටු සම්බන්ධයක් ඇති කර ගෙන ඇත. චීනය ආර්ථික අතින් ශක්තිමත් ලොව ප‍්‍රබල රාජ්‍යයක් බවට පත් ව තිබේ. චීනයෙන් ලොවට උරුම දායාදයන් ද අති විශාල ය. චීනය සමඟ ශ‍්‍රී ලංකාව ඇති කර ගත් මිත‍්‍ර සබඳතා මගින් ශ‍්‍රී ලංකාවට ලැබුණු ආර්ථික, වෙළෙඳ, කෘෂිකර්මික වාසි රැසකි. පසුගිය වසර පනහක කාලය රාජ්‍ය තාන්ති‍්‍රක සබඳතා පැවැතිය ද ශ‍්‍රී ලංකාවත් චීනයත් අතර මිත‍්‍ර සබඳතා ඉන් ඈත අතීතය දක්වා දිව යන්නකි.ශ‍්‍රී ලංකාව හා චීනය අතර රාජ්‍ය තාන්ති‍්‍රක සබඳතා ආරම්භ කර පනස් වසරක් සපිරීම නිමිත්තෙන් චීනයේ බීජිං නුවර පැවැත්වෙන උත්සව මාලාවේ ප‍්‍රධාන ආරාධිත අමුත්තිය වශයෙන් සහභාගි වීමට ශිරන්ති රාජපක්ෂ ආර්යාවට ආරාධනා කැරුණේ චීන ජාතික කොංග‍්‍රසයේ උප සභාපතිනි සහ චීන කාන්තා සංගමයේ සභාපතිනි ගු ශියු ලියාන් මහත්මියයි. මෙම හමුව සිදු වූයේ චීන මහජන මන්දිරයේ දී ය.කාන්තාවන් හා ළමයින් ගේ සුබ සිද්ධිය උදෙසා කැපවීමෙන් කටයුතු කරන චීන කාන්තා සංගමයේ විශේෂත්වය කෝටි 120 වූ චීන ජනගහනයෙන් කෝටි 60 කට අධික කාන්තාවන් සංඛ්‍යාවක් මෙහි සාමාජිකත්වය දැරීමයි. මෙම කාන්තා සංවිධානය ලෝකයේ රටවල් 120 ක පමණ කාන්තා සංවිධාන සමඟ සම්බන්ධතා පවත්වයි. දෙරට අතර මිත‍්‍ර සම්බන්ධතා ශක්තිමත් කෙරෙන කරුණු කිහිපයක් කෙරෙහි මෙහි දී දීර්ඝ වශයෙන් සාකච්ඡාවට ලක් වූ අතර දෙරටේ කාන්තා සංගම් අතර හුවමාරු වැඩසටහන්, ග‍්‍රාමීය දිළිඳු දූ දරුවන් හා දිළිඳු පවුල් උදෙසා පුළුල් වැඩපිළිවෙළක් කි‍්‍රයාත්මක කිරීමත්, චීනයේ අධ්‍යාපනික දැනුම ශ‍්‍රී ලංකාවේ දූ දරුවන්ට ලබා දීමේ වැඩපිළිවෙළක් ද ඉදිරියේ දී කි‍්‍රයාත්මක කිරීම ආදි කරුණු පිළිබ¼ඳව මෙහි දී පුළුල් ලෙස සාකච්ඡා කෙරිණි.ශ‍්‍රී ලංකාවේ කාන්තාවන් හා ළමයින් ගේ අභිවෘද්ධිය සුබ සාධන කටයුතු සඳහා ආධාර ලබා දීමට චීන කාන්තා සංගමයේ සභාපතිනී ලියාන් මහත්මිය පොරොන්දු වූ අතර ශ‍්‍රී ලංකාවේ කාන්තාවන් හා ළමයින් ෙ;වනුවෙන් ශිරන්ති රාජපක්ෂ ආර්යාව පවත්වාගෙන යන සිරිලිය සවිය වැඩසටහන කෙරෙහි ඇය ප‍්‍රශංසාව පළ කර සිටියා ය.එමෙන් ම ඉදිරියේ දී ශ‍්‍රී ලංකාවේ සංචාරයක නිරත වන ලෙස ශිරන්ති රාජපක්ෂ ආර්යාව චීන කාන්තා සංගමයේ සභාපතිනිය වෙත මෙහි දී ආරාධනා කර සිටි අතර එම ආරාධනය ඇය පිළිගත් අතර මේ වසර අවසන් වීමට ප‍්‍රථම ශ‍්‍රී ලංකාවේ සංචාරයක යෙදෙන බව සඳහන් කළා ය.මෙම සංචාරයේ සුවිශේෂි අවස්ථාවක් ලෙස මාර්තු මස තුන්වැනි දින ආරම්භ කළ ශ‍්‍රී ලාංකික සංස්කෘතිකාංග ඇතුළත් සංදර්ශනයන් ද එම උත්සවයට සමගාමී ව ශ‍්‍රී ලංකාවේ අත්තම් නිර්මාණ, විලාසිතා ඇඳුම් නිර්මාණ ස්වර්ණාභරණ ප‍්‍රදර්ශනයන් ද දේශීය නිපැයුම් ප‍්‍රදර්ශනයන් ද එමෙන් ම ශ‍්‍රී ලංකාවේ වෙළෙඳ ආයෝජන ප‍්‍රවර්ධනයට හේතුවන්නා වූ තවත් අංග රැසක් ද පැවැත්විණි.චීන රජයේ උසස් නිලධාරින් බීජිං නුවර රාජ්‍යතාන්ති‍්‍රක ප‍්‍රජාව, චීන ආයෝජකයන් මෙන් ම ව්‍යාපාරිකයන් ද ඇතුලු විශාල පිරිසක් මෙම උත්සවයට සහභාගි වූහ.මෙම සංචාරයේ දී ශිරන්ති රාජපක්ෂ ආර්යාව මාර්තු තුන්වැනි දින පෙරවරු බීජිං කාන්තා ඔලිම්පික් සංගමය සමඟ සාකච්ඡාවකට ද එක් වූවා ය. මේ වසරේ අගෝස්තු මස බීජිං නුවර පැවැත්වෙන ඔලිම්පික් උලෙළේ කාන්තා නියෝජනය වෙනුවෙන් 2002 වර්ෂයේ දී මෙම සංගමය නිර්මාණය කරන ලදී. මිලියන 13 ක් වන බීජිං නුවර ජනතාවගෙන් මිලියන 7 කට අධික ප‍්‍රමාණයක් කාන්තාවන් ය. ඔවුන් ගේ දායකත්වයෙන් ඔලිම්පික් උලෙළ සාර්ථක කර ගැනීම මෙම සංගමය පිහිටුවීමේ අරමුණයි. ශ‍්‍රී ලංකාව ඇතුළු රටවල් 78 ක් දැනට මෙම සංගමය සමඟ සම්බන්ධතා පවත්වයි. මෙම කාන්තා ඔලිම්පික් සංවිධානය විසින් මෙම හමුව සංවිධානය කොට තිබිණි.මෙහි දී මහින්ද රාජපක්ෂ ජනාධිපතිතුමා ගේ විශේෂ පණිවිඩයක් ද ශ‍්‍රී ලංකාවේ ඉතිහාසය සංස්කෘතිය මෙරට ආකර්ෂණය මෙන් ම චීන - ලංකා සබඳතා හුවා දැක්වෙන වාර්තා වැඩසටහනක් මෙම අවස්ථාවේ දී තිරගත කෙරිණි. වෙළෙඳ හා ආයෝජනය ප‍්‍රවර්ධනයට දකුණු ආසියාවේ පවත්නා කේන්ද්‍රස්ථානයක් ලෙස ශ‍්‍රී ලංකාවේ ගැබ්ව පවත්නා හැකියාව හා ශක්තිය එයින් අවධාරණයෙන් පෙන්නුම් කෙරෙනු ඇත. මෙම වීඩියෝ පටය විකාශය කිරීමට බීජින් රූපවාහිනී ආයතනය එකඟත්වය පළ කොට තිබේ.මීට සමගාමීව මහජන චීනය හා ශ‍්‍රී ලංකාව අතර මිත‍්‍ර සම්බන්ධතා ආරම්භ කර වසර 50 ක් පිරීම නිමිත්තෙන් ශ‍්‍රී ලංකා තානාපති කාර්යාලය උත්සව මාලාවක් සංවිධානය කර තිබිණි. එහි ප‍්‍රධාන උත්සවය ශ‍්‍රී ලංකාවේ අනාගත දැක්ම විදහා පාමින් බීජිං නුවර ප‍්‍රධාන පෙළේ හෝටලයක් වන චීන වර්ල්ඩ් හෝටලයේ දී අති උත්කර්ෂවත් අන්දමින් පැවැත්විණි.ශ‍්‍රී ලංකාව හා මහජන චීනය අතර රාජ්‍ය තාන්ති‍්‍රක සබඳතා ආරම්භ කර 50 වසරක් සපිරෙන සංවත්සරය යෙදුණු පසුගිය වසරේ ජනාධිපති මහින්ද රාජපක්ෂ මහතා ගේ චීන නිල සංචාරයේ සිට පැවැති උත්සව කටයුතුවල නිමාව ද සනිටුහන් කිරීම මෙම උත්සවයේ දී සිදු විය.මහජන චීනයත් ශ‍්‍රී ලංකාවත් අතර රාජ්‍ය සබඳතා ආරම්භ කර වසර 50 ක් පිරීම නිමිත්තෙන් චීනය සංවර්ධන ව්‍යාපෘති තුනක් මෙරට කි‍්‍රයාත්මක කරයි. ඒවා නම් පුත්තලමේ ගල් අඟුරු බලාගාරය, හම්බන්තොට නව වරාය හා රංගන කලා, රඟහල ඉදිකිරීමේ ව්‍යාපෘතීන් ය. මේවා දැනටමත් චීන රජයේ ආධාරයෙන් ඉදිවෙමින් පවතී.දෙරට අතර රාජ්‍ය තාන්ති‍්‍රක සබඳතා පිහිටුවීමේ 50 වන සංවත්සරය සැමැරීම සඳහා ප‍්‍රකාශයට පත් චීන ශ‍්‍රී ලංකා මිත‍්‍රත්ව වසරට උත්කර්ෂවත් නිමාවක් ගෙන දීමත් ශ‍්‍රී ලංකාව නැරඹීමට යෑමට චීන වැසියන් අතර පෙළඹවීමක් ඇති කිරීම ද මෙහි අරමුණක් විය.</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=af0803095</link>
    <topic>ගිනිකන්දක් බවට පත්වූ ගෑස් සිලින්ඩරය</topic>
    <author/>
    <content>ප‍්‍රභූ ඝාතනයට පැමිණි රූමත් වත්සලාගෑස් දාන ගෑස්ගමට සෙත සලසන සමූපකාරයට හොඳ කලක්චීන - ශ‍්‍රී ලංකා මිත‍්‍රත්වය තහවුරු කරමින්ගිනිකන්දක් බවට පත්වූ ගෑස් සිලින්ඩරයපසුගිය දින කිහිපය තිස්සේ මෙරට පාරිභෝගික භාණ්ඩවල මිල වැඩිවීමක් වාර්තා නොවූ දිනයක් නොමැති තරම් විය. සිදුවූ මිල වැඩිවීම් ජනතාවට ඇඟට දැනෙන තරමේ වූ බැවින් භාණ්ඩ මිල වැඩිවීම ජනමාධ්‍යවල ප‍්‍රධාන පුවත් බවට පත් වී තිබුණි. ඉකුත් සතියේ ද තත්ත්වයේ වෙනසක් වී නොමැත. ඉහළ ගිය ගෑස් මිල යළිත් වරක් ජනතාවගේ කුසගින්දර ගිනිකන්දක් බවට පත් කිරීමට සමත් වී තිබේ.තම අභිමතය පරිදි ගෑස් මිල වැඩි කරන ෂෙල් සමාගම මෙවර ද මාර්තු පළමුවැනි දින සිට කි‍්‍රයාත්මක වන පරිදි ගෘහස්ථ ගෑස් සිලින්ඩරයක මිල රු. 261 කින් ඉහළ නැංවීය.ජනතාවට පහසු මිලට ගෑස් ලබා දීමේ අරමුණින් යැයි කියමින් වෙළෙඳ පොළට පිවිසි ලාෆ් ගෑස් සමාගම ද ගෑස් සිලින්ඩරයක මිල රුපියල් 261 කින් ඉහළ නංවා තිබේ.මේ අනුව ෂෙල් ගෑස් සිලින්ඩරයක නව මිල රුපියල් 1749 ක් වන අතර ලාෆ් ගෑස් සිලින්ඩරයක නව මිල රුපියල් 1721 කි. අතීතයේ කෙසේ වුවද වර්තමානයේ නම් ගෘහස්ථ ගෑස් සිලින්ඩරය නිවෙසට අත්‍යවශ්‍ය භාණ්ඩයක් බවට පත් වී තිබේ.දර සොයා ගැනීමට අසීරු, දර ලිපක් පාවිච්චියට ගැනීමේ පහසුකම් නොමැති කාර්ය බහුල දිවි පෙවෙතක් සහිත නාගරික මධ්‍යම පන්තික නිවාසවල ආහාර පිසීමේ එකම ක‍්‍රමවේදය වන්නේ ගෑස් භාවිතයයි.ධාරිතාවය අනුව එක් සිලින්ඩරයක් භාවිතා කළ හැකි වන්නේ මාසයක් වැනි කෙටි කාලයක් පමණි.එබැවින් විදුලි බිල, ජල බිල, දුරකථන බිල මෙන්ම සෑම මසක් පාසාම ගෑස් සිලින්ඩරයක් සඳහා ද රුපියල් දෙදහසකට ආසන්න මුදලක් වෙන් කිරීමට අද පාරිභෝගිකයන්ට සිදුවී තිබේ.පොදු ජනතාවට ගෑස් මිල මෙලෙස ඉහළ යාම උසුලන්නට නොහැකි තරම්ය. රජය මිල ඉහළ දැමීමට එරෙහි වන සෑම අවස්ථාවකදීම අධිකරණ තීන්දු වැනි අවි ආයුධ වලින් දමා ගැසීමට ගෑස් සමාගම් ද පසුබට වන්නේ නැත.ගෑස් සමාගම් මෙලෙස ජනතාව අපහසුතාවයට ලක් කරන සෑම අවස්ථාවකදීම ජනතාවගේ චෝදනා එල්ල වනුයේ රජයටය. එබැවින් මෙවර ගෑස් ප‍්‍රශ්නයට පිළියමක් ලෙස රජය ගෑස් බෙදාහැරීමට එක් වීමට තීරණය කර තිබේ. ඛනිජ තෙල් සංස්ථාව තෙල් පිරිපහදු කටයුතුවලදී එකතු වන ගෑස්, ලාෆ් සමාගමට සහන මිලට ලබා දී ඇත.එහෙත් එම සමාගමෙන් පාරිභෝගිකයන්ට සහනයක් සිදු නොවන බැවින් මින් පසු එම ගෑස් ප‍්‍රමාණය පාරිභෝගිකයන් අතර අලෙවි කිරීමට ඛනිජ තෙල් සංස්ථාව සූදානම් වෙමින් සිටී.ඔවුන්ගේ අපේක්ෂා වන්නේ වෙළෙඳ පොළේ පවතින මිලට වඩා රුපියල් සීයයක් පමණ අඩු මිලකට ගෑස් සිලින්ඩර් අලෙවි කිරීමය.රාජ්‍ය ආයතන සහ සේවා පෞද්ගලික අංශයට පැවරීමේ පල විපාක අප භªක්ති විඳින්නේ අද ඊයේ නොවේ. ෂෙල් සමාගම අපට ගෑස් පෙන්නන්නට පටන් ගත්තේ 1981 වසරේ මෙරට ගෑස් වෙළෙඳ පොළට පිවිසීමෙන් පසුවය.පෞද්ගලික ගෑස් වෙළෙඳුන්ගේ බල පරාක‍්‍රමයට හසුව අද අප පීඩා විඳිමින් සිටිමු. රජය ප‍්‍රමාද වී හෝ ගෑස් වෙළෙඳ පොළට පිවිසීමට ගත් තීරණය කාගේත් සතුටට හේතු වනු ඇත. එහෙත් මෙය තීරණයකට පමණක් සීමා නොවිය යුතුය. එය සංවිධානාත්මක සේවාවක් සැපයීමේ ක‍්‍රමවේදයක් විය යුතුය. රජය බහු ජාතික සමාගම්වල ග‍්‍රහණයට නතු නොවී ගෑස් ප‍්‍රශ්නයට යම් සහනයක් ලබා දෙන්නේ නම් ජනතා ප‍්‍රසාදය හිමිවනු ඇත.දෞපදී වෑවලගේ</content>
  </post><post>
    <category>NEWSPAPER</category>
    <date>
      <year>2008</year>
      <month>03</month>
      <day>09</day>
    </date>
    <link>http://www.silumina.lk/2008/03/09/_art.asp?fn=as0803091</link>
    <topic>අපේ දූලා ගැන අපට ආඩම්බරයි</topic>
    <author>සේමාලි කැල්ලපත සේයාරූ දුෂ්මන්ත මායාදුන්න රුක්මල් ගමගේ</author>
    <content>අපේ දූලා ගැන අපට ආඩම්බරයිපෙ‍්‍ර්මය යනු චිත‍්‍රපට කතාවකට සමාන දෙයක් නොවේගුරු ලෙඩ්ඩුගුරු සේවයේ රසකතාසයුරු රළ මත තරග වදින දිය කිඳුරු පැටියාලෝකයේ කුඩා ම කායවර්ධකයානෙළුම් විලමෙතෙක් මිහිමත පා තබා සිටි ඔවුන් දැන් සිටින්නේ ඉහළ අහසේ සුදු වලාකැටි අතෙර්ය. සිහින් බියක් සිතට දැනුණත් අධිෂ්ඨානය පෙරදැරි කරගත් අභිමානය සිතේ බිය පලවා හරී.ගුවන ජයගත් අපේ දියණියෝඔවුන් සත්දෙනා රැගත් යානය පුළුන් රොද බඳු වලාකුළු අතරින් ඉදිරියට ඇදෙයි. වේලාව ටිකින් ටික ආසන්න වෙයි. තත්පර කටුව ගමන් කරනා වේගයටත් වඩා වැඩියෙන් හදවතේ ගැස්ම ඇසෙන්නාසේය. දැනෙන්නාසේය.ලක් මවගේ් උදාර වීර දියණිවරුන් වූ ඔව්හු තමන් කාන්තාවන්ය කියා කිසිදිනක පෙරට ගත් පය පෙරට මිස ආපස්සට නොගත්හ.ඔද වැඩුණු සිතින් යුතුව ඒ අභියෝගය ජයගෙන ලක් ඉතිහාසයේ රන් අකුරින් සටහන් තැබූහ.ඒ ප‍්‍රථම වරට කාන්තාවන් සත්දෙනකු උඩු ගුවනේ සිට පැරෂුට් ආධාරයෙන් බිමට පැනීමයි.ජාත්‍යන්තර කාන්තා දිනය සමරන මෙවන් මොහොතක මෙතෙක් කිසිම කාන්තාවක් නොකළ දෙයක් කරමින් ඉතිහාසගත වූ ඒ දියණිවරුන් මිස වෙනත් පිරිසක් ගැන කුමට කතා කරම්ද?එදා ඒ දියණිවරුන් උඩු ගුවනේ සිට පතිතවීමට බලා සිටිද්දී ඒ දෙස මිහිමත සිටිමින් දෑස් අයා බලා සිටියේ ඒ දියණියන්ගේ මෑණිවරුන් ය.ගුවන් තලයේ සිටින දියණියන් ගේ හද ගැස්මේ රාවය හොඳින් හඳුනන්නේ ඒ මෑණිවරුන් ය. දියණියන් බාරගත් ඒ අභියෝගය සාර්ථකව නිම කරන තුරු ඒ මෑණිවරු ඉහළට ගත් සුසුම්පොද පහළට නොහෙළා බලා සිටියහ. අවසානයේ දියණියන් මෙන්ම මව්වරුද ජය ගත්හ.”මගේ දෝණි පුංචි කාලෙ ඉඳන්ම හරිම දඟයි. කරන තරමක් කළේ කොලු වැඩ. හරිම කි‍්‍රයාශීලියි. මුල ඉඳන්ම එයා ඉලක්කයකට වැඩ කළේ. මෙහෙම දෙයකට යනවා කියා අපට කිව්වාම අප තදින්ම විරුද්ධ වුණා.අයියත් පිටරට ඉඳන් කතා කරලා එපා කිව්වා. ඒත් එයා කොහොම හරි අපේ කැමැත්ත ගත්තා” යැයි වීරකැටියේ සෝමා නම්මුනිආරච්චි මහත්මිය පවසයි. ඇය ගුවන් කාන්තා තුෂාරි නයනා හේවාගමගේ ගේ මෑණියන්ය.තුෂාරිගේ ගම වීරකැටිය ය. තංගල්ල රාහුල මහා විද්‍යාලයේ සිප් සතර හදාරද්දී කෙදිනක හෝ අනාගතයේ දිනයක සිය නම ලක් ඉතිහාසයේ රන් අකුරින් සටහන් වනු ඇතැයි ඇය නොසිතුවාය.එහෙත් ඒ නොසිතූ දෙය සිදුවීමට මුල පිරුණේ ඇය 2001 වසරේදී ශ‍්‍රීී ලංකා ගුවන් හමුදාවට එක්වීමත් සමඟය. එතැන් පටන් වසර 7ක් ගුවන් හමුදාවේ සිටියත් ඇය මුල් වරට ගුවන් යානයක ගමන් කළේ මෑතකදීය.ඉන් වැඩිකලක් යෑමට මත්තෙන් පැරෂුටයක ආධාරයෙන් ගුවනේ සිට බිමට පිනූ ප‍්‍රථම කාන්තාව ලෙස ඇගේ නම වාර්තා ගතවිණි.”මගේ හිතට කොහෙත්ම බයක් දැනුණේ නැහැ. අප පුරුදු පුහුණු කළ උපදේශක මඩුල්ල ගැන මට පුදුම විශ්වාසයක් තිබුණා. උඩ සිට පනිද්දී මගදී දිගහැරෙන විදිහට පැරෂුට් එක ඔතාදෙන්නෙ සර්ලා. ඒ නිසා ඒ ගැන සියයට දෙසීයක විශ්වාසයක් තිබුණා” යැයි තුෂාරි පවසයි.නායක ගුවන් කාන්තා අනෝමා පතිරණ දෙහැවිරිදි දියණියකගේ මවකි. පැරෂුට් ආධාරයෙන් බිමට බට සත් දෙනාගෙන් එක් අයකු වූයේ අනෝමාය. පැරෂුට් එකකින් පනිමින් මේ වික‍්‍රමය කිරීමට ඇය පෙරුම් පිරුවේ 2002 වසරේ සිට ය.එහෙත් එවකට කාන්තාවන් සඳහා ඒ අවසරය නොලැබිණි. ඇගේ සිත රැඳි ආශාව ඉටු කර ගැනීමට මග පෑදුණේ 2008 වසරේදීය.”උඩු ගුවනේ සිට බිමට පැනීම යනු ලෙහෙසි පහසු කටයුත්තක් නොවෙයි. ඒ සඳහා අමතර පුහුණුවීම් කළ යුතුයි. ඒ සෑම දෙයකටම මුහුණ දීමට මට සැමියාගේ උපකාරයත් අම්මාගේ ආශිර්වාදයත් ලැබුණා.මගේ බබා මං ගෙදර එනකම් බලා ඉන්නෙ මගෙ ඇඟේ එල්ලෙන්න. මහත්තයාගෙ සහයෝගය ඇතිව මං හැමදේටම මුහුණ දීලා මේ අභියෝගය සතුටින් බාර ගත්තා” යැයි අනෝමා පවසයි.නායක ගුවන් කාන්තා අනෝමා පතිරණ දියණිය සමඟ”ඉහළ අහසේ අඩි එක්දහස් පන්සීයක් උසක සිට පැරෂුට් ආධාරයෙන් බිමට පනින්න දුව පුහුණුවීම් කරනවා කියා මුලින්ම කී දවසේ මගේ හිතට හරිම බියක් දැනුණා. ඒත් එතකොට මට එයාගෙ පුංචි කාලෙ මතක්වුණා.මෙයා පුංචි කාලෙ ඉඳන්ම හිටියෙ ගස් උඩ. පුංචි කාලෙ ඉඳන්ම වැඩ කළේ කොල්ලෙක් වගේ. අනිත් දුවලාට අවුරුද්දට ගවුම් මහලා දෙද්දී මේ දුවට දුන්නේ සරමක්. මෙයා ගවුමක් අඳින්නෙ ඉස්කෝලෙ යන්න විතරයි.කලිසම් තමයි වැඩිපුරම ඇන්දේ. කුඩා කාලෙ ඉඳන් සෑම කී‍්‍රඩාවකටම දක්ෂයි. කි‍්‍රකට් ගහන්න, මැරතන් දුවන්න, බයිසිකල් පදින්න වගේම මගේ දූට හොඳට පීනන්නත් පුළුවන්.”අනෝමාගේ දයාබර මෑණියන් වන දොම්පේ කපුගොඩ පදිංචි පියසීලි නන්දලතා මහත්මිය පවසයි.“මං කවදාවත් ගහලා දරුවො හදලා නැහැ. අද මට දුව ගැන හරිම ආඩම්බරයි”. ඇය කියන්නීය.නිට්ටඹුව කලහුගස්විල පදිංචි නිෂාදි රණසිංහ ගේ වයස අවුරුදු 21 කි. ඇය යොවුන් සේනාංකයට බැඳුණේ දැඩි ආශාවකිනි. හයමසකින් පසු ඇය ගුවන් හමුදාවට එක් වූවාය. පැරෂුට් ආධාරයෙන් බිමට පැනීමට යද්දී ඇය ගුවන් හමුදාවට එක්ව වසරක්වත් ගතවී නොතිබිණි.“දුව මෙහෙම දෙයකට යනවා කියා කිව්වහම මට බයක් දැනුණේ නැහැ. ඊට හේතුව මගේ දුව කුඩා කල සිටම උඩ දඟලන්න බයක් තිබුණේ නැතිකමයි. පුංචි කාලෙ ඉඳන්ම ගස් මුදුන්වල තමයි මෙයා වැඩිපුරම හිටියේ.රඹුටන් වාරෙට රඹුටන් ගස්වලින් බස්සගන්නෙ හරිම අමාරුවෙන්. ඒ නිසා මෙයා උඩට බය නැති බව මං දැනගෙන හිටියා. එයා නිතර ගෙදරට කතා කරමින් අමාරු පුහුණුවීම්වල යෙදෙන බව කිව්වා. සෝමා නම්මුනිආරච්චි දියණිය තුෂාරි සමඟ ඉන්ද්‍රානි රණසිංහනන්දලතා පියසීලිපාසල් යන කාලෙ ඉඳන් ම දුව උස පැනීම්, දුර පැනීම් හා වොලිබෝල් වැනි කී‍්‍රඩා කළා. ඒ හැම එකකින් ම පළමුවැනියා වුණා. ඒ නිසා මෙයත් සාර්ථකව කරගනී කියන බලාපොරොත්තුව මට තිබුණා” යැයි නිෂාදි රණසිංහ ගේ මව වන ඉන්ද්‍රාණි රණසිංහ මහත්මිය පැවසුවාය.ගුවන් කාන්තා නිරෝෂණී කුමාරසිරි ගුවන් හමුදාවට එක් වූයේ 2001 වසරේදී ය. අනුරාධපුර ගොවි පවුලක සාමාජිකාවක වූ ඇය ගේ සැමියා ද ගුවන් හමුදාවේ සේවය කරයි. ඇය සිප්සතර හැදෑරුවේ අනුරාධපුර පලුගොල්ලාගම මහා විද්‍යාලයෙනි. පැරෂුට් ආධාරයෙන් බිමට බට කාන්තා කණ්ඩායමෙන් තෙවැනියාට බිමට පතිත වූයේ ඇයයි.“මා මෙයට මුල සිටම කැමැත්තෙන් සිටියා. පුහුණුවීම් කටයුතු හොඳට කළා. අඩි එක්දහස් පන්සීයක් උඩින් පනින්න ලැහැස්ති වී යානාවේ දොර ළඟට ආවාම හිතට පොඩි බයක් දැනුණා.මුලදී අපි පල්ලෙහා බැලුවේ නැහැ. ඈත වලාකුළු දිහා බලා සිටියා. මුලින් ම පැනපු අවස්ථාව මතක් වෙනකොට තවමත් සිත ගැස්සෙනවා. දැන්නම් ඒ බය නැහැ. පැරෂුට් එක ගැන විශ්වාසයි. අනිත් පිම්ම සඳහාත් මං පුහුණුවීම්වලට යනවා” යැයි නිරෝෂණී පවසයි.පැරෂුට් ආධාරයෙන් බිමට පැනීමේ මේ ප‍්‍රයත්නය සඳහා රටේ විවිධ ප‍්‍රදේශවල තරුණ ගුවන් කාන්තාවෝ එක්ව සිටියහ. ඒ අතර සිටි ඉරෝෂා දිල්රුක්ෂි ගේ උපන්ගම මාතලේ යටවත්තය.යටවත්ත වීර පරාක‍්‍රම මධ්‍ය මහා විද්‍යාලයෙන් සිප්සත හදාළ ඇය ගුවන් හමුදාවට එක් වූයේ 2007 වසරේදී ය. මේ වනවිට අඩි 1500 උසින් හත් වරක් පතිත වී ඇති ඇයට ඒ ගැන මෙතෙක් සිතේ වූ බිය පහවී ගොසිනි.ඒ නිසා ඇගේ මීළඟ අපේක්‍ෂාව අඩි 13900 උසින් බිමට පැනීම ජය ගැනීමයි. ඒ සඳහා ළඟදීම පුහුණුවීම් අරඹන බව ඇය පැවසුවාය.ගුවන් කාන්තා අනුරාධා සෙනරත් කටුනායක පදිංචිකාරියකි. මානෙල් ධනරත්න ඇගේ මව ය. පවුලේ එකම දරුවා වූ අනුරාධා ගුවන් හමුදාවට එක් වනවාට මුලදී මව හා පියා අකැමැති වූහ.ඒත් ඇගේ ඇවිටිල්ල නිසාම එයට ඉඩ දුන් පසු මෙලෙස ගුවනේ සිට පිම්මක් පැනීමට තැත් දරා එය සාර්ථක කරගත් දියණිය ගැන මානෙල් මහත්මිය අප හා මෙසේ තොරතුරු කීවාය.“මගේ දූ කුඩා කාලෙ හරිම කීකරුයි. ඉගෙනීමටත් කී‍්‍රඩාවටත් එක වගේ දක්ෂයි. මේ විදිහෙ ගුවනේ සිට පනින්න යනවා කිව්වහම පුදුම බයක් හිතට දැනුණා. දුව මගේ හිත හැදුවා. බය නැති කළා.ඇත්තෙන්ම පිරිමි කරන මෙවැනි දෙයක් මගේ දූ ඇතුළු අනෙකුත් දූවරුන් සාර්ථකව නිම කළ හැටි දැක්කාම මට මේ හැමෝම ගැන ඇති වුණේ ආඩම්බරයක්.”මෙම කණ්ඩායමට ඇතුළත් වූ අනෙක් සාමාජිකාව වූයේ රංගා කෝෂලී ප‍්‍රනාන්දු ය. කිරිඳිවැල ප‍්‍රදේශයේ පදිංචි ඇය සිප්සතර හැදැරුවේ රදාවාන මහගමසේකර මහා විදුහලෙනි. පාසල් වියේ සිට කී‍්‍රඩාවල නිරතවූ ඇය පළාත් මට්ටම දක්වා ජය ලබා ඇත්තීය.2007 වසරේදී ගුවන් හමුදාවට එක්වූ රංගා පැරෂුට් පිම්ම සඳහා ඇය ඉදිරිපත්වූ අවස්ථාවේ එල්ලවූ බාධා ගැන අප හා මෙසේ විස්තර කළාය.“අප මේ කාර්යයට අත ගසද්දි විවිධ පැතිවලින් විවිධ බලපෑම් ආවා. ගැහැනු විදිහට ඇයි මේවාට යන්නේ. ඉදිරියට හොඳ නැහැ නේද යැයි පවසමින් ඇතැම් අය හරියට අප පහත් කොට සැලකුවා. අවමන් කළා.මා බඳින්න ඉන්නේ ගුවන් හමුදාවෙ කෙනෙක්. එයාට පවා බලපෑම් කරමින් මා මින් වළක්වන්න තැත් කළා. ඒත් එයා මා දිරිමත් කළා. අප පුහුණු කළ උපදේශකවරු සහ පැරෂුට් පුහුණු පාසලේ අණදෙන නිලධාරිතුමා පවා අප දිරිමත් කළා.අපගේ බිඳවැටුණු මානසිකත්වය නැංවීමට කටයුතු කර මේ අමාරු කාර්යය ජයගැනීම සඳහා අප පුහුණු කළා. ඒ ගැන අපේ ගෞරවය එතුමාට පුද කරනවා” යැයි රංගා පැවසුවාය.සේමාලි කැල්ලපත සේයාරූ දුෂ්මන්ත මායාදුන්න රුක්මල් ගමගේ</content>
  </post></root>